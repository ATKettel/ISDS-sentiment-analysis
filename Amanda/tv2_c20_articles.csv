url,text,date
https://nyheder.tv2.dk/business/2024-02-26-medicinalfirmas-aktier-brager-i-vejret-efter-testresultater-paa-fedtlever,"Zealand Pharmas aktiekurs er mandag steget 35,7 procent, efter at selskabet har offentliggjort testresultater.
Det danske medicinalselskab Zealand Pharmas aktiekurs er braget i vejret i løbet af mandag.
Ved børsens lukketid klokken 17 er selskabet steget 35,7 procent i værdi siden fredagens lukkekurs.
Det er den største stigning i procent for noget selskab i C25-indekset, siden indekset blev oprettet 18. december 2017.
Mandagens stigning kommer efter Zealand Pharma mandag offentliggjorde testresultater for midlet Survodutid, som kan bruges til behandling af fedtlever.
Resultaterne viser, at 83 procent af de patienter, der blev behandlet med Survodutid, efterfølgende var i bedre sundhedstilstand.
I en kontrolgruppe, der modtog placebobehandling, var det 18,2 procent, der oplevede forbedringer.
Fedtlever er ifølge Netdoktor.dk den mest udbredte leversygdom i verden. Tilstanden opstår, hvis der ophobes fedt i levercellerne og sker typisk, hvis man har et overforbrug af alkohol, er overvægtig eller har type 2 diabetes.
Tilstanden er ikke farlig i sig selv, men hos omkring ti procent vil der opstå en betændelsestilstand, som giver en række symptomer. 
Indtil mandag var det Bavarian Nordic, der havde rekorden for den største C25-stigning på en enkelt dag. Den sikrede selskabet sig i maj 2022, hvor nyt om smittespredning med abekopper sendte selskabet op, skriver MarketWire.
Zealands Pharma har udviklet Survodutid i et partnerskab med tyske Boehringer Ingelheim.
Foruden behandling af fedtlever undersøger Boehringer Ingelheim også, om Survodutid kan bruges til fedmebehandling.
De resultater, der er blevet offentliggjort mandag, stammer fra et såkaldt fase 2-studie. I fase 2 undersøges det, hvor godt medicinen virker på den specifikke målgruppe.
Zealand Pharmas aktiekurs er nu steget omkring 190 procent over et år.
C25-indekset blev oprettet i 2017, hvor det tog over for det daværende C20-indeks. C25 indeholder de 25 mest omsatte aktier på Københavns Fondsbørs.
En gang om året bliver det beregnet, hvilke selskaber, der skal med i indekset. Zealand Pharma blev inkluderet i C25 i slutningen af 2023, da FLSmidth og Netcompany røg ud. 
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2024-02-26
https://nyheder.tv2.dk/video/dXJuOnR2MjpjbXM6YnJpZ2h0Y292ZTp2aWRlbzo2MzA4OTU5MTA3MTEy,Article not found,Unknown date
https://nyheder.tv2.dk/video/TGxfWjJfYTd5OW9hcTRDeDQ0Y2haalhEcHpyWTRkU3E,Article not found,Unknown date
https://nyheder.tv2.dk/video/dVlUQ3dyekNUWkw4OWd5NGxDeTFNSWphdjhhR0swWlg,Article not found,Unknown date
https://nyheder.tv2.dk/video/dXJuOnR2MjpjbXM6YnJpZ2h0Y292ZTp2aWRlbzo2MzA4ODg0Mzk3MTEy,Article not found,Unknown date
https://nyheder.tv2.dk/business/2017-12-05-c20-indekset-udvides-her-er-de-5-nye-virksomheder,"Det førende danske aktieindeks, C20 Cap, bliver til C25.
Det kendte C20 Cap-indeks, der dækker over de 20 mest omsatte aktier med den største markedsværdi på Københavns Fondsbørs, bliver fra den 18. december udvidet til at omfatte 25 virksomheder.
Elite-aktierne udvælges ud fra de 35 største aktier målt på markedsværdi i fri handel, hvorefter de 25 mest handlede aktier indlemmes i indekset.
Det førende danske aktieindeks skal fremover hedde C25, og de fem nye elite-aktier på landets største børs bliver Tryg (Forsikring), Bavarian Nordic (Biotek), Nets (Betalingskort), NKT (Kabler) og William Demant (Høreapparater).
Ændringen kommer efter flere år med store børsnoteringer til de største danske virksomheder.
Finanskommentator på TV 2 Ole Krohn ser frem til, at de fem nye virksomheder bliver optaget i det fine aktie-selskab.
- De fem selskaber er alle spændende på hver deres måde, og de skal være med til at løfte arven fra det danske eliteindeks, som stort set har slået alle verdens børser de sidste 15 år, siger Ole Krohn.
Han giver herunder en kort karakteristik af de enkelte firmaer.

- Det er det nye, hotte navn blandt de danske forsikringsselskaber. Tryg er blevet endnu mere interessant nu efter opkøbet af Alka Forsikring.
- Selskabet har vist sig gode til at tjene penge på de danske forsikringstagere, som forsikrer sig mod alt mellem himmel og jord.
- Her er vi ovre i den risikofyldte afdeling. Bavarian Nordic har vist en imponerende udholdende i en branche, hvor der er flere selskaber, der går ned.
- Det er en højrisiko-aktie, hvor det går op og ned med mulighed for den store gevinst.
- En af de helt store tendenser i 2017 er betalingsformidling. Alle kaster sig over branchen, og nye spillere kommer til.
- Nets har stærkt fat i markedet, ikke mindst med Dankortet, som alle elskede at hade, men som nu er blevet hvermandseje.
 
- NKT er blevet mere fokuseret efter selskabet solgte Nilfisk fra. 
- Det gør det til en spændende aktie, hvis man er interesserer sig for kabler i havene og samfundets infrastuktur generelt.
- Det er et af Danmarks kerneområder.
- William Demant er nærmest verdensmestre i at sælge høreapparater. Det er en voksende forretning, der blomstrer, når befolkningerne gradvist bliver ældre.
Kilde: Ole Krohn, Finanskommentator på TV 2.
Administrerende direktør i Nasdaq Copenhagen Nicolaj Kosakewitsch fortæller om udvidelsen fra 20 til 25 virksomheder i det ledende indeks:
- Det danske aktiemarked har været igennem en rivende udvikling, og der er kommet en større konkurrence blandt de selskaber, der skal ind i det toneangivende aktieindeks. Vi vil gerne skabe investeringsprodukter, der er attraktive for de danske kunder. Det betyder, at udvælgelsen handler om, hvor likvide selskaberne er på børsen, siger direktøren.
Værdien af at komme i det fornemme selskab blandt de 25 mest omsatte aktier på Fondsbørsen er - i følge direktøren - stor.
- Der er prestige i det, og der foregår garanteret en kamp blandt de største virksomheder om at kunne kalde sig et C25-selskab. Efterspørgslen på aktierne vil ganske enkelt blive større, når de kommer ind i dette indeks, siger Nicolaj Kosakewitsch.
Udbredelsen af de fem selskaber vil ændre det generelle fokus på aktieindekset, mener direktøren:
-  Rent matematisk vil der være mindre vægt på de største selskaber, da den samlede markedsværdi af hele indekset bliver langt større. Derfor vil der komme mindre fokus på de allerstørste firmaer som Mærsk, Novo og Danske Bank.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2017-12-05
https://nyheder.tv2.dk/business/2017-01-06-vice-direktoer-stopper-i-c20-selskab,"Drifts-direktør og vice-chef stopper i fødevarevirksomheden Chr. Hansen, der er i det danske C20-indeks.
Knud Vindfeldt, der er driftsdirektør og viceadministrerende direktør hos ingrediensproducenten Chr. Hansen - samt leder af Food Cultures & Enzymes-divisionen - udtræder af direktionen og stopper senere i 2017 i selskabet for at gå på pension.
Det fremgår af en meddelelse fra Chr. Hansen fredag morgen.
Knud Vindfeldt udstræder af direktionen med udgangen af februar, men derefter vil han i seks måneder fortsat være til rådighed som rådgiver for selskabets administrerende direktør, Cees de Jong, oplyser Chr. Hansen.
- Knud har været en af hovedkræfterne bag Chr. Hansens succes på mejerimarkedet, og han har været utrættelig i sine bestræbelser for at sikre fortsatte forbedringer i vores strategiske, driftsmæssige og finansielle resultater, siger Chr. Hansens topchef, Cees de Jong.
- Food Cultures & Enzymes-divisionens resultater taler for sig selv: Siden 2005 er både omsætning og EBIT-margin således blevet mere end fordoblet, siger Cees de Jong i meddelelsen.
Efter ændringen består direktionen hos Chr. Hansen af administrerende direktør Cees de Jong og finansdirektør Søren Westh Lonning. Herudover – og som tidligere oplyst – tiltræder Thomas Schäfer som Chr. Hansens nye forskningsdirektør og senere som medlem af direktionen.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2017-01-06
https://nyheder.tv2.dk/business/2016-12-14-maersk-overhaler-genmab-som-aarets-mest-stigende-i-c20,"Der er hård kamp om at blive den mest stigende aktie i det danske aktieindeks C20 Cap i år.
Der er tæt kamp om titlen som den mest stigende i det danske C20-indeks i 2016, men efter den senere tids kursridt for A.P. Møller-Mærsk er det nu Mærsk B, der står til at løbe med sejren, mens Genmab er skubbet ned på andenpladsen.
Efter at Mærsk-aktierne i 2015 faldt i størrelsesordenen 19 pct. til en slutkurs for året for B-aktiens vedkommende på 8975 kr., så har 2016 været et noget bedre bekendtskab for Mærsk-investorerne, som har nu kan se aktien handle i omegnen af 11.200 kr.
Det svarer til en stigning over året på 24,8 procent, og tillæges det udbytte på 300 kr., som selskabet udbetalte i april, kan årets samlede afkast opgøres til 28,1 procent.
Dermed har Mærsk passeret Genmab, som ikke har udbetalt udbytte, men har oplevet et kursridt på 25,1 procent.
Herefter følger Mærsk A med et samlet afkast på 23 procent og FLSmidth med en kursstigning inklusive udbytte på 23,7 procent.
Årets ultimativt dårligste C20-aktie har derimod været Novo Nordisk og Novozymes med fald på henholdsvis 36 og 28,3 procent korrigeret for udbytter.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-12-14
https://nyheder.tv2.dk/business/2016-12-06-2016-er-en-fuser-for-c20-indekset,"De sidste fire år har C20-indekset stukket sine egne prisrekorder mellem 30-50 gange om året. Rekorderne er helt udeblevet i et historisk sløvt 2016.
Det danske C20-indeks har klaret sig umådeligt sølle i 2016 i forhold til de seneste år. Indekset har de sidste fire år har stukket sine egne prisrekorder mellem 30 og 50 gange om året. I år er rekorderne helt udeblevet.
Dermed er pusten gået ud af det danske C20-indeks, som er et aktieindeks over de 20 mest omsatte aktier på Københavns Fondsbørs.
Administrerende direktør i AP pension, Søren Dal Thomsen er ikke overrasket over det bratte stop i rekordsætningen.
- Sagen er, at de danske aktier i flere år har braget op. Stemningen har været super positiv og nok også for positiv. Nu korrigerer markederne sig selv. Sådan har det altid fungeret. Det er helt naturligt, siger han.
C20-indekset har sat stakkevis af rekorder for at ramme den højeste kurs nogensinde, gennem de sidste fire år. I 2013 stak indekset sin egen rekord hele 50 gange. Men eliteindekset har stadig til gode at hente en eneste rekord hjem i 2016. 
Den administrerende direktør mener, at C20-indeksets kursstigning over de sidste fem år har været så høj, at det ikke er realistisk, at den fortsætter.  
- Hvis man kigger henover en fem-årig periode, så er aktierne oppe med 18 procent om året, og så meget kan et aktiemarked ikke stige vedvarende. Det kræver, de underliggende værdier, at de følger med, og så meget er de ikke steget, siger han.  
Søren Dal Thomsen mener ikke, at der er grund til at tro, at C20-indekset kommer til at slå nye rekorder i den nærmeste fremtid.
- Man skal ikke vente at den opgang kommer tilbage. Jeg vil våge den påstand, at man er heldig, hvis man ser én rekord i 2017.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-12-06
http://omtv2.tv2.dk/nyhedsartikler/nyhedsvisning/operation-x-kursuskongens-beskidte-metoder/,"I 'Operation X: Kursuskongens beskidte metoder' går Morten Speigelhauer bag kursusvirksomheden Probanas eksklusive facade og afslører horrible arbejdsforhold, ulovlig markedsføring og misbrug af danske virksomheder. (Foto: Peter Mühlhausen / TV 2)
Morten Spiegelhauer afslører torsdag 10. november horrible arbejdsforhold og ulovlig markedsføring.
Falske navne, trusler om fyringer og ulovlig markedsføring. Det er nogle af metoderne i Probana, som sælger lederkurser til offentlige institutioner og private virkomheder for mange millioner kroner hvert år. Selv mener direktøren, at kurserne har nået 'astronomiske højder herhjemme'. Efter eget udsagn har 35.000 danske chefer været på skolebænken i firmaet.
Men i 'Operation X: Kursuskongens beskidte metoder' går Morten Spiegelhauer bag om den eksklusive facade og afslører horrible arbejdsforhold, ulovlig markedsføring og misbrug af danske virksomheder. I programmet, der sendes på TV 2 torsdag 10. november klokken 20.00, rejser eksperter, kunder og en række tidligere ansatte alvorlig tvivl om firmaets produkt og virke.
Dæknavne og spam-mailsSom almindelig mediebruger kan det være svært at undgå reklamerne for Probanas kurser. I årevis har firmaet fyldt de sociale medier med reklamer og de danske dagblade med dyre helsidesannoncer. Det sker med løfter om tårnhøj kvalitet og henvisninger til, at ledere fra samtlige C20-virksomheder benytter firmaets kurser.
Men de flotte ord er uden hold i virkeligheden, afsløres det i programmet. Og når 'Operation X' opsøger de Probana-medarbejdere, der kontakter kunder og anbefaler firmaet på de sociale medier, viser det sig, at der er tale om opdigtede personer med falske profilfotos.
De ansatte skal benytte sig af falske identiteter, når de med ulovlige spam-mails bryder markedsføringsloven. De bliver truet med fyringer, hvis ikke de får omsætningen til at stige nu og her. Og hvis man som kunde forsøger at stille Probana til regnskab, sidder den - opdigtede - medarbejder praktisk talt altid 'i møde'.
497 anmeldelser til ForbrugerombudsmandenMange danskere er stødt på Probana i deres indbakke, fordi der jævnligt dumper uønskede reklamemails ind. Hos Forbrugerombudsmanden har de på knap fem år modtaget 497 anmeldelser for ulovlige spam-mails. Det sker, selv om firmaets stifter og direktør tidligere er dømt for overtrædelse af markedsføringsloven.
En række af de største danske virksomheder har afbrudt alt samarbejde med Probana, og flere opfordrer ligefrem deres medarbejdere til at vælge andre løsninger. Alligevel reklamerer kursusfirmaet fortsat med, at alle C20-virksomheder bruger dets lederkurser.
Se med når Morten Spiegelhauer forsøger at opsøge de falske medarbejdere og stiller kursuskongen til regnskab.",Unknown date
http://omtv2.tv2.dk/nyhedsartikler/nyhedsvisning/operation-x-kursuskongens-beskidte-metoder/,"I 'Operation X: Kursuskongens beskidte metoder' går Morten Speigelhauer bag kursusvirksomheden Probanas eksklusive facade og afslører horrible arbejdsforhold, ulovlig markedsføring og misbrug af danske virksomheder. (Foto: Peter Mühlhausen / TV 2)
Morten Spiegelhauer afslører torsdag 10. november horrible arbejdsforhold og ulovlig markedsføring.
Falske navne, trusler om fyringer og ulovlig markedsføring. Det er nogle af metoderne i Probana, som sælger lederkurser til offentlige institutioner og private virkomheder for mange millioner kroner hvert år. Selv mener direktøren, at kurserne har nået 'astronomiske højder herhjemme'. Efter eget udsagn har 35.000 danske chefer været på skolebænken i firmaet.
Men i 'Operation X: Kursuskongens beskidte metoder' går Morten Spiegelhauer bag om den eksklusive facade og afslører horrible arbejdsforhold, ulovlig markedsføring og misbrug af danske virksomheder. I programmet, der sendes på TV 2 torsdag 10. november klokken 20.00, rejser eksperter, kunder og en række tidligere ansatte alvorlig tvivl om firmaets produkt og virke.
Dæknavne og spam-mailsSom almindelig mediebruger kan det være svært at undgå reklamerne for Probanas kurser. I årevis har firmaet fyldt de sociale medier med reklamer og de danske dagblade med dyre helsidesannoncer. Det sker med løfter om tårnhøj kvalitet og henvisninger til, at ledere fra samtlige C20-virksomheder benytter firmaets kurser.
Men de flotte ord er uden hold i virkeligheden, afsløres det i programmet. Og når 'Operation X' opsøger de Probana-medarbejdere, der kontakter kunder og anbefaler firmaet på de sociale medier, viser det sig, at der er tale om opdigtede personer med falske profilfotos.
De ansatte skal benytte sig af falske identiteter, når de med ulovlige spam-mails bryder markedsføringsloven. De bliver truet med fyringer, hvis ikke de får omsætningen til at stige nu og her. Og hvis man som kunde forsøger at stille Probana til regnskab, sidder den - opdigtede - medarbejder praktisk talt altid 'i møde'.
497 anmeldelser til ForbrugerombudsmandenMange danskere er stødt på Probana i deres indbakke, fordi der jævnligt dumper uønskede reklamemails ind. Hos Forbrugerombudsmanden har de på knap fem år modtaget 497 anmeldelser for ulovlige spam-mails. Det sker, selv om firmaets stifter og direktør tidligere er dømt for overtrædelse af markedsføringsloven.
En række af de største danske virksomheder har afbrudt alt samarbejde med Probana, og flere opfordrer ligefrem deres medarbejdere til at vælge andre løsninger. Alligevel reklamerer kursusfirmaet fortsat med, at alle C20-virksomheder bruger dets lederkurser.
Se med når Morten Spiegelhauer forsøger at opsøge de falske medarbejdere og stiller kursuskongen til regnskab.",Unknown date
https://nyheder.tv2.dk/business/2016-06-20-comeback-aktie-rammer-bunden-paa-foerste-dag-i-c20,"De danske aktier på det danske C20-indeks ender stort set alle i plus ved lukketid.
Den nye udgave af det danske eliteaktieindeks C20-indekset lukker mandag i 992,99 - med et plus på 2,5 procent.
Næsten alle dagens C20-aktier ender med grønne tal, men en enkelt aktie trækker også indekset ned.
Det drejer sig om medicinalvirksomheden Lundbeck, der ellers har første dag som ny aktie i C20-indekset, efter i en periode at have været ude.
Lundbeck-aktien har erstattet forsikringsselskabet Tryg på indekset og falder mandag ved lukketid med 0,8 procent.
Øverst i indekset finder man denne mandag FLS med + 4,7 procent, Genmab med +3,8 procent og Nordea med + 3,8 procent.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-06-20
https://nyheder.tv2.dk/business/2016-06-10-dong-kommer-ikke-i-c20,"Dong kommer ikke ind i det fine selskab på københavns fondsbørs.
Selvom noteringen af Dong på børsen, var den største notering i Danmarks historienb, bliver der ikke plads til energi selskabet i C20-indekset.
Det skriver Nasdaq Nordic i en meddelelse her til morgen. 
Aktierne i C20 er dem, der er blevet handlet mest de sidste seks måneder. De bliver skiftet ud hvert halve år. 
Men for aktier, der viser stor handelsvolume, kan man komme i fast track og dermed snyde foran i køen. Det blev dog ikke tilfældet for Dong trods en stigning i aktiekursen på omkring 10 procent på sin første handelsdag.
Det er medicinalselskabet Lundbeck, der får en plads blandt eliteaktierne. 
Lundbeck overtager pladsen fra forsikringsselskabet Tryg, der altså må sige farvel til pladsen i det fine selskab,. 
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-06-10
https://nyheder.tv2.dk/business/2016-06-09-dong-kan-snyde-foran-i-c20-koeen,"Dong kan komme i fast track-køen og gå direkte ind i C20.
Dong Energys entré på fondsbørsen i København torsdag morgen er blevet fulgt med stor interesse.
Og interessen blandt investorerne er også ganske enorm, hvorfor Dong Energy synes på direkte kurs mod eliteindekset herhjemme, C20 Cap.
Indekset revideres normalt to gange om året - i juni og i december - begge gange baseret på de 25 største selskaber herhjemme målt på markedsværdi, hvoraf de 20 mest omsatte papirer udgør eliteindekset.
Skæringsdatoen for revideringen i juni var den 31. maj, og dermed kan Dong Energy efter de normale regler først komme i C20 i december-revideringen.
Men måske kan det dog ske hurtigere end det - der findes nemlig også en undtagelse til reglen, lyder det fra Bjørn Sibbern, der er børschef hos Nasdaq OMX i København, som driver fondsbørsen.
- Selvfølgelig bliver det en C20-aktie, når man tager størrelsen af den i betragtning. Så der er ikke nogen tvivl om, at den kommer ind på et eller andet tidspunkt. Vi har også noget, der hedder fast track, så den kan i princippet komme ind før. En ting er i hvert fald sikkert: Det bliver spændende at følge, hvornår Dong kommer ind i C20, siger Bjørn Sibbern til Ritzau Finans.
Hvis Nasdaq OMX tillader Dong et såkaldt ""fast track"" til C20 Cap-indekset, vil indekset frem til december-revideringen bestå af 21 aktier i stedet for 20.
Bjørn Sibbern vil ikke ud med, hvad kravene til en hurtigere vej ind i eliteindekset er, men ligesom tilfældet er for de normale revideringer, er de baseret på markedsværdi og omsætning i aktien.
Efter godt en times handel på debutdagen torsdag er Dong Energy-aktien omsat for omkring 3,3 mia. kr. og stiger med 9,9 pct. til 258,20 kr. Det giver en markedsværdi på knap 108 mia. kr. - den sjettestørste blandt de selskaber, der er noteret på børsen i København.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-06-09
https://nyheder.tv2.dk/business/2016-02-10-danske-c20-aktier-i-historisk-stigning,"Det danske eliteaktieindeks C20 Cap slår rekord med største endagsstigning i indeksets historie.
Det gode humør er - i hvert fald for en dag - vendt tilbage på det danske aktiemarked.
Eliteaktieindekset C20 Cap lukker onsdag med en stigning på 4 procent i kurs 918,82.
Det er højeste stigning på en handelsdag i indekset historie. Den tidligere dagsrekord blev sat 17. oktober 2014 og var på 3,78 procent.
Indekset over de 20 mest handlede danske aktier slår stigningsrekord, efter at aktierne har taget en tur nedad med fald flere dage i træk.
Mandag faldt C20 Cap med 5,4 procent, som er det største fald på én dag, siden indekset blev oprettet i 2011.
- Markedet rebounder oven på de seneste dages store fald, men det er ikke fordi, man kan knytte stigningen op på noget specifikt, siger Mads Zink, der er chefhandler i Danske Bank, til Ritzau Finans.
- I manges øjne er aktierne nok faldet for meget, og nu er nervøsiteten forsvundet for en stund, siger han.
Den kraftige medvind på det danske aktiemarked kommer på en dag, hvor C20-kæmper som A.P. Møller-Mærsk, Carlsberg og DSV har fremlagt årsregnskab.
C20-indeksets højdespringer var DSV, som gik 9,3 procent frem til 252,20 kroner. Transportkoncernens regnskab for sidste kvartal af 2015 var nogenlunde i overensstemmelse med det ventede.
Bryggerigiganten Carlsberg overraskede og leverede i fjerde kvartal et overskud på den primære drift (EBIT) før særlige poster på 1409 millioner kroner mod ventet 1383 millioner kroner.
Carlsberg-aktien steg 4 procent til 569,50 kroner.
Derimod sank A.P. Møller-Mærsk til bunds i C20 Cap med et fald på 3,6 procent til 7875 kroner for B-aktiens vedkommende.
A.P Møller-Mærsks regnskab for fjerde kvartal viste tydeligt, at virksomheden har været udfordret af den lave oliepris og de pressede fragtrater.
Det medførte et overraskende stort fald i omsætningen og en milliardnedskrivning i Maersk Oil.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-02-10
https://nyheder.tv2.dk/business/2016-02-08-c20-aktier-falder-kraftigt,"C20-aktierne er gået kraftigt i rødt få dage, før flere større selskaber præsenterer deres årsregnskab.
Investorerne har fået en kedelig start på ugen, efter at de danske eliteaktiers kurser falder på stribe.
Mandag formiddag viser C20 Cap-indekset et fald på lige under fire procent, og samtlige 20 aktier står til et kursfald.
Værst er det gået ud over medicinalvirksomheden Genmab, der falder mere end syv procent.
Men også DSV, Vestas og Pandora får klø med kursfald på mere end fem procent. De to sidstnævnte fremlægger årsregnskab tirsdag.
DSV aflægger regnskab onsdag sammen med A.P. Møller-Mærsk og Carlsberg.
Kursfaldenes voldsomhed er tilsyneladende isoleret til Danmark. Godt nok er stemningen heller ikke for god i resten af Europa, men de røde tal er knap så voldsomme.
I Storbritannien ligger FTSE100 til et fald på 1,8 procent, mens det franske CAC40 og det tyske DAX-indeks begge falder med omkring 2,2 procent.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2016-02-08
https://nyheder.tv2.dk/business/2015-11-13-regnskabssaeson-har-skuffet-c20-investorer,"Regnskabssæsonen er ved at være slut, og status for de danske C20-selskaber er ikke videre positivt. Generelt skuffer selskaberne sine investorer og kæmper for at komme tilbage på vækstsporet. Særligt indeksets industrivirksomheder har haft det svært, og samlet oplever den primære indtjening et fald før skat på op til 40 pct. mod samme kvartal sidste år.
Det skriver Børsen.
- Det har skinnet igennem, at selskaberne har haft udfordringer på en række fronter. Regnskaberne har skuffet i forhold til markedets forventninger, men også klaret sig dårligere i forhold til sidste år, siger Otto Friedrichsen, aktiestrateg i formuepleje, til Børsen.
Det samlede overblik viser dog også en voldsomt forskellig udvikling i C20-selskaberne. Mærsk, Carlsberg, FLSmidth og DSV har oplevet store udfordringer, mens selskaber som Novo Nordisk, Pandora og Vestas omvendt har klaret sig godt.
De cykliske selskaber er ifølge aktieanalysechef i Sydbank Bjørn Schwarz udfordrede på grund af den meget svingende verdensøkonomi, hvor konkurrenceintensiteten er tiltaget.
- Udviklingen gør, at flere virksomheder må tage hårdere fat, mens andre fortsætter med løbende tilpasning af forretningen. De er klar over, at de bliver nødt til at effektivisere og trimme yderligere. For der er intet, der tyder på, at 2016 bliver et nemmere år, siger Bjørn Schwarz til Børsen.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2015-11-13
https://nyheder.tv2.dk/business/2015-07-24-vestas-flyver-og-tager-c20-med-mod-himlen,"Der er taget hul på fredagens danske aktiehandel med en let stigning, hvor der blandt andet er kommet et solidt skulderklap til vindmøllemageren Vestas.
Fra morgenstunden ligger det toneangivende C20 Cap-indeks 0,2 pct. højere i 1056,14. Ude i Europa peger pilen den anden vej, og blandt andet falder det tyske Dax-indeks omkring 0,5 pct.
Blandt de danske eliteaktier blæser Vestas til vejrs med 2,3 pct. til 394,90 kr. Det sker, efter at finanshuset Barclays har hævet sin anbefaling af Vestas-aktien til ""overvægt"" mod tidligere ""neutralvægt"". Samtidig er kursmålet løftet til 500 kr. fra 310 kr.
Dermed har Barclays sat det højeste kursmål blandt de analytikere, der oplyser anbefalinger til Bloomberg.
Det noget mildere syn på vindmølleproducenten kommer, efter at det amerikanske senats finansudvalg i tirsdags stemte for at forlænge den energirelaterede skatteordning PTC (Production Tax Credit) med yderligere to år. Forslaget skal stadig behandles i Kongressen, men Barclays er stålfast i troen på en forlængelse, som vil give et nyt rygstød til Vestas og konkurrenterne i USA.
Ligesom der er medvind til Vestas, så spiser ingredienskoncernen Chr. Hansen sig frem med 0,1 pct. til 373,30 kr. Fra morgenstunden har det danske selskab fået lidt at tygge på, idet Danone er kommet med regnskab for første halvår.
Den franske yoghurtmager klarede sig en smule bedre end ventet i perioden, hvor der især er blevet vist gode takter i det store europæiske marked, fremgår det af Bloomberg News.
Desuden har analytikerne hos Berenberg løftet kursmålet på Chr. Hansen-aktien, så det nu hedder 380 kr. mod tidligere 290 kr. Anbefalingen er uændret ”hold”.
Selv om hverken FLSmidth, Carlsberg eller Novo Nordisk kom med regnskab torsdag, så havde de tre sværvægtere en tung dag i eliteindekset på grund af sløje regnskaber fra udenlandske konkurrenter.
For medicinalselskabet er fredagen en anden historie, idet Novo Nordisk stiger 0,4 pct. til 398,30 kr. Derimod fortsætter ingeniørkoncernen og bryggeriselskabet med at rode rundt i bunden af eliteindekset, idet FLSmidth og Carlsberg falder med henholdsvis 1,9 pct. til 319,50 kr. og 0,5 pct. til 616,50 kr.
Uden for C20-regi er den islandske proteseproducent Össur sent torsdag kommet med regnskab for andet kvartal. Selskabet har i perioden været ramt af den for tiden stærke dollar, som islændingene rapporterer regnskab i.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2015-07-24
https://nyheder.tv2.dk/business/2015-03-08-guldregn-over-topchefer-i-c20-selskaberne,"En række af landet største virksomheder skruer op for lønningerne til deres topchefer. 
Sidste år blev der således brugt 751 mio. kr. på lønpakker til direktørerne i de danske C20-selskaber mod 689,5 mio. kr. i 2013. Det skriver Børsen. 
Lønhoppet kommer i kølvandet på en periode, hvor aktiekursen og indtjeningsevnen hos C20-selskaberne, der er de mest handlede aktier på Københavns Fondsbørs, er steget massivt. 
En af de mest velbetalte topchefer er Nordeas adm. direktør, Christian Clausen. Hans løncheck voksede i 2014 fra 15,7 mio. kr. til 17,3 mio. kr.
- Jeg er jo aflønnet på linje med niveauet i andre store virksomheder, bestemt ikke over. Og jeg er aflønnet langt under, hvad mine kolleger i andre tilsvarende, europæiske banker får, siger Christian Clausen til Børsen.
Ifølge avisen er han topscorer sammen med bl.a. Novo Nordisk-topchef Lars Rebien og Niels Smedegaard, der er adm. direktør i Mærsk. 

Ifølge revisionshuset PwC er det normalt, at lønomkostningerne til ledelsen stiger, når de økonomiske resultater løbende forbedres. 
 - Man må kigge på, om de har skabt nogle resultater, der er værd at belønne. Og her er det centralt at måle dem på, hvilke værdier, de har været med til at skabe for aktionærerne,"" siger partner Claus Høegh-Jensen til Børsen.
C20-selskaberne hentede et samlet afkast på næsten 21 pct. sidste år, mens selve indtjeningen gik frem med 9,1 pct. Det viser en analyse, som Sydbank har lavet. 
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2015-03-08
https://nyheder.tv2.dk/business/2015-02-20-novo-nordisk-sender-c20-til-vejrs-til-ny-rekord,"En god nyhed fra Novo Nordisk har været med til at trække C20 Cap-indekset op i højeste niveau nogensinde.
Der bliver købt aktier i stor stil på den københavnske fondsbørs, hvor Novo Nordisk fredag har været med til at sende det danske C20 Cap-indeks op i sit højeste niveau nogensinde.
Indekset over de 20 eliteaktier herhjemme er således steget til over indeks 900, hvilket er første gang i indeksets historie, skriver Ritzau Finans.
Det er især en stigning på 2,3 procent hos Novo Nordisk, der har været med til at trække indekset det sidste stykke op til det aktuelle, rekordhøje niveau.
Medicinalgigantens aktier er i høj kurs efter en meddelelse om, at fase 2-studiet af en tabletbaseret behandling af diabetes 2 er faldet succesfuldt ud til gavn for selskabet.
Før Novo Nordisk kom med sin meddelelse om studiet, lå indekset stort set uændret i forhold til torsdagens lukkeniveau.
Men da Novo Nordisk er den aktie, der vægter mest i C20 Cap-indekset, vil nyheder om medicinalkoncernen oftest være med til at påvirke retningen for hele indekset, og det har også vist sig fredag eftermiddag.
Ved 13.45-tiden ligger indekset i et plus på 0,6 procent i 903,4.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2015-02-20
https://nyheder.tv2.dk/business/2014-01-27-c20-cap-faldt-igen,"Pessimismen tog mandag teten på det danske aktiemarked, hvor 19 ud af 20 aktier endte i minus.
Samlet set dykkede det toneangivende C20 Cap-indeks 2,4 pct. til 689,2 og faldt for fjerde handelsdag i træk. Den ellers så fornemme begyndelse af 2014 er dermed næsten udvisket, efter at svage nøgletal fra den store kinesiske økonomi har presset markedet.
Særligt de cykliske aktier, der svinger med konjunkturerne, var under pres mandag, hvor blandt andre Vestas og FLSmidth oplevede store fald.
- Man kan godt kalde det er en minikorrektion, og det er måske heller ikke usundt, og det er ikke så overraskende. Nu må vi se, hvor stor korrektionen bliver. Vi står lige i starten af regnskabssæsonen, så når fokus kommer over på selskaber igen, og hvis der kommer pæne regnskaber, så skal der ikke meget til, før det brækker over og bliver positivt, vurderer Mads Zink, der er chefaktiehandler i Danske Bank, over for Ritzau Finans.
FLSmidth-aktien endte dagen med et fald på 4,4 pct. til 295,7 kr. i bunden af C20. Amerikanske Caterpillar, der ligesom FLSmidth leverer udstyr til mineindustrien, kom med overraskende stærke tal for fjerde kvartal. Men dykker man ned i tallene, er der ikke meget, der tyder på, at det får en positiv effekt for FLSmidth, vurderer aktierådgiver Jesper Bamberger fra Nordea.
- Det amerikanske selskab ser godt nok tegn på bedring i økonomien, og det er jo positivt, men inden for salg af minerelateret udstyr mærkes mineselskabernes tilbageholdenhed. Derfor venter det i 2014 at se et fortsat fald i salget af mineudstyr, siger han til Ritzau Finans.
Nederst i eliteindekset endte Vestas med et fald på 7,4 pct. til 165,3 kr. uden decideret nyt om selskabet, vis aktie typisk reagerer kraftigt sammenlignet med de mere defensive C20-kolleger.
TDC blev eneste aktie i C20, der mandag kunne notere et plus på kontoen og steg 0,8 pct. til 50,95 kr.
- Det kan man tilskrive aktien defensive karakter, forklarer Mads Zink.
Aktien i Carlsberg sluttede med et fald på 2,3 pct. til 562 kr. Valutakurserne udvikler sig ikke godt for bryggeriet, og specielt et markant fald i den russiske rubel kommer til at ramme indtjeningen. Rublen er svækket kraftigt de seneste dage, og der skal nu 47,25 rubler til at købe en euro. Ved udgangen af september stod euro i 43,82 rubler.
Mandagens positive historie stod Salling Bank for. Banken løftede sine forventninger, så den nu venter et overskud på 13 mio. kr. før skat mod et tidligere skøn på 9-11 mio. kr. Opjusteringen skyldes ifølge banken selv en positiv udvikling på posten for kursreguleringer.
Aktien i Salling Bank endte i et plus på 2,2 pct. i 213 kr.
Der er ingen C20-regnskaber tirsdag. Onsdag kommer Coloplast og Nordea med regnskaber, mens Novo Nordisk og Tryg byder på tal torsdag.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2014-01-27
https://nyheder.tv2.dk/business/2013-06-13-nedtur-samtlige-c20aktier-falder,"De europæiske aktiebørser er torsdag åbnet med klare fald, og i modsætning til onsdag er også det danske aktiemarked denne gang omfattet af nedture, der rammer bredt og kommer efter endnu større fald på de asiatiske børser.
Herhjemme ligger C20 Cap-indekset efter 15 minutters handel 1,5 pct. lavere i 555,70, mens de toneangivende indeks i London, Paris og Frankfurt ligger til fald på mellem 1,4 og 2,0 pct.
Nedturen kommer, efter at Verdensbanken har nedjusteret sit sit skøn globale vækstskøn og den japanske valuta, yen, har oplevet en kraftig styrkelse, hvilket bidrog til, at det japanske aktieindeks, Nikkei 225, torsdag indkasserede et fald på ikke mindre end 6,4 pct.
- Til trods for, at Verdensbankens nedjusterede vækstskøn fra onsdag ikke bevæger sig væk fra markedskonsensus, har det skabt et vist røre i markederne henover natten. Kombineret med, at data, der viser, at indenlandske japanske investorer er nettosælgere af udenlandske obligationer og aktier - og ikke mindst skuffende data fra Kinas industriproduktion og eksport har medført, at aktiemarkederne har fået en mavepuster, hvor især kinesiske og japanske aktier rammes, skrev seniorstrateg Henrik Drusebjerg fra Nordea før den europæiske åbning.
Alle aktier i C20-indekset ligger i rødt. Værst går det for Vestas, der falder 3,4 pct., efterfulgt af Pandora med et fald på 2,9 pct. William Demant-aktien klarer sig bedst, da den ""kun"" falder 0,3 pct. Nordea ligger 1,9 pct. lavere i 65,9 kr., efter at banken onsdag aften annoncerede salget af sine polske bank-, livsforsikrings- og finansieringsaktiviteter til PKO Bank Polski for 694 mio. euro, svarende til ca. 5,2 mia. kr.
Forklaringen fra Nordea lyder, at de polske banker i de senere år er blevet pålagt øgede krav i forhold til virksomhedsledelse og drift. Herunder et krav om at børsnotere mindst 25 pct. af bankens aktier på børsen i Warszawa, hvor det frie omløb af aktier i Nordea Bank Polska i dag er 0,8 procent.
- Efter salget af de polske aktiviteter er vores holdning til begrænsede vækstmuligheder hos Nordea blevet yderligere bekræftet, og vi fastholder salgsanbefaling, skriver Alm. Brand Markets torsdag morgen.
SAS falder yderligere 5,3 pct. til 10,7 kr. efter et fald på 5 pct. onsdag efter sit regnskab for andet kvartal, der var sløret af en engangsindtægt på pensionsreformen og korrigeret herfor generelt var skuffende læsning.
ABG Sundal Collier har dog fundet anledning til at hæve kurmålet for aktien til 8,61 kr. fra 6,67 kr., men anbefalingen er uændret ""sælg"".
Handelsbanken har desuden løftet sit kursmål for SAS til 10 skr. fra tidligere 9 skr.
Novo Nordisk præsenterer i aften data vedrørende Victoza på en workshop i USA om bugspytkirtelbetændelse og -kræft hos diabetikere. Den amerikanske lægemiddelstyrelse, FDA, er også til stede på workshoppen. FDA meddelte i marts, at deltagelsen er del af en undersøgelse af en forskergruppes ikke-offentliggjorte fund, der kan antyde en sammenhæng mellem inkretinlægemidler, som Novos Victoza, og udvikling af bugspytkirtelkræft.
FDA har ikke draget nogen nye konklusioner i forhold til lægemidlernes sikkerhed. Novo-aktien falder 1,1 pct. til 928 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2013-06-13
https://nyheder.tv2.dk/business/2013-05-31-saadan-klarede-c20aktierne-sig-i-maj,"Her er C20-aktiernes resultater i maj 2013. Vestas topper, mens FLS er i bunden.
C20-aktierne og deres procentvise stigning/fald i maj:
* Vestas: 71,2 procent
* Pandora: 13,4 procent
* GN Store Nord: 8,1 procent
* Danske Bank: 7,2 procent
* Coloplast: 6,5 procent
* Nordea: 6,3 procent
* Jyske Bank: 5,2 procent
* Carlsberg: 4,7 procent
* Mærsk B: 3,2 procent
* Mærsk A: 2,1 procent
* Novozymes: 1,4 procent
* William Demant: 0,6 procent
* Chr. Hansen: 0,4 procent
* Topdanmark: 0,3 procent
* TDC: -1,3 procent
* Tryg: -1,5 procent
* Lundbeck: -1,8 procent
* DSV: -2,9 procent
* Novo Nordisk: -5,4 procent
* FLS: -11,8 procent
* C20 samlet: 0,1 procent
Kilde: Spar Nord --kurserne den 31. maj klokken 13.15.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2013-05-31
https://nyheder.tv2.dk/business/2013-05-28-c20indekset-i-rekord,"De danske aktier var præget af stigninger tirsdagen igennem, hvor investorernes fokus særligt faldt på de cykliske og finansielle aktier, der trak det samlede billede op i et pænt plus. Vestas-aktien steg knap 8 procent.
C20 Cap-indekset steg tirsdag med 1,4 procent til indeks 593,91 - trukket af specielt Vestas og Danske Bank - og dermed endte eliteindekset i rekord. Det er det højeste niveau for indekset nogensinde. Også uden for C20-selskabet var der store plusser at spore.
Vestas var dagens helt store vinder blandt eliteaktierne med en stigning på 7,8 procent.
- Vestas-aktien rider rigtig meget på momentum - både når det er positivt, og når det er negativt. Lige nu er det positivt, og så er der mange købere. Det er voldsomt og virker også overdrevet, men sådan er det med Vestas, siger Mads Zink, chefhandler hos Danske Bank, til Ritzau Finans.
Danske Bank var den næstmest stigende aktie i C20 Cap tirsdag Bankaktierne var generelt i god form dagen igennem, men Danske Bank toppede kollegaerne - blandt andet også grundet medvind fra realkredit, hvor spekuleres i at bankens realkredit følger efter Ttoalkredit og Nykredit med gebyrstigninger.
Danske Bank steg med 4,8 procent til 112 kroner. Også Nordea og Jyske Bank steg.
Novo Nordisk fik tirsdag en positiv analytikertilkendegivelse fra blandt andet Deutsche Bank og amerikanske Jefferies. Novo endte i et plus på 0,1 procent til 970 kroner
I den modsatte grøft var teleselskabet TDC.
- Nogen sælger ud af defensive aktier for at lægge penge over i de mere cykliske papirer, siger Mads Zink.
Det største kurspring tegnede Sparekassen Faaborg sig for med et hop på 48,70 procent til 171 kroner efter, at banken har modtaget et købstilbud fra Sparekassen Sjælland på 175 kroner per aktie.
Investorerne sejlede tirsdag uden om det danske obligationsmarked med yderligere en rentestigning for de danske statspapirer til følge.
Danmarks position som sikker havn blev ellers ifølge flere økonomer styrket af regeringens nedjustering af vækstskønnet for 2013 samt markant lavere forventninger til underskuddet for i år, der blev præsenteret mandag. Men det forhindrede ikke investorerne i at lægge fokus andre steder, og så steg renten på den 10-årige danske statsobligation med 5 basispoint til 1,56 pct.
Regeringen venter nu kun en stigning i bruttonationalproduktet, BNP, på 0,5 pct. i 2013 - temmelig langt fra det skøn på 1,2 pct., som økonomi- og indenrigsminister Margrethe Vestager (R) lagde frem i december.
Det tæller dog op, at underskuddet på de offentlige finanser nu ventes at blive 23 milliarder kroner mod forventningen om 46 milliarder kroner ved opgørelsen i december.
Ifølge Sydbank vil det befæste Danmarks position som sikker havn. Men hverken de forværrede vækstudsigter eller de forbedrede udsigter for det offentlige budget får altså tilsyneladende investorerne til at lægge til kaj og dermed sende renterne ned.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2013-05-28
https://nyheder.tv2.dk/business/2013-02-04-c20indekset-skifter-navn,"C20-indekset på børsen udskiftes med C20 Cap. Indekset giver mere balanceret billede af aktiernes udvikling.
Novo Nordisk har rykket op og ned på C20-indekset. Aktien er så stor, at en god dag for Novo er lig en god dag for hele indekset.
Men det skal være slut nu, at én aktie kan rykke rundt på billedet.
Mandag skifter det toneangivende eliteindeks C20 ud med C20 Cap-indekset, har Nasdaq OMX-børsen - kaldet børsen i København - besluttet.
Det nye indeks begrænser enkelte aktiers indflydelse på det samlede billede. Det er dermed et mere balanceret og et bedre billede på den samlede udvikling blandt danske aktier, mener børsen.
C20 Cap opererer med et loft for, hvor meget en enkelt aktie kan ""veje"" i det samlede billede.
Den mest værdifulde og mest handlede aktie, Novo Nordisk, vejer eksempelvis 45 procent i C20-indekset. Men i det nye indeks kommer den ""kun"" til at fylde lidt mere end 15 procent, skriver Ritzau Finans.
C20 Cap er det indeks, der bedst beskriver udviklingen på det danske aktiemarked 
og samtidig fortæller historien om, hvordan vores 20 største og mest handlede 
selskaber klarer sig på aktiemarkedet.
Rent teknisk sker begrænsningen ved, at børsen i København to gange om året ""nulstiller"" Cap-indekset, så ingen aktie vejer mere end 15 procent.
""C20 Cap er det indeks, der bedst beskriver udviklingen på det danske aktiemarked og samtidig fortæller historien om, hvordan vores 20 største og mest handlede selskaber klarer sig på aktiemarkedet,"" siger Bjørn Sibbern, direktør for børsen, til Ritzau Finans.
Det ""nye"" indeks er ikke helt nyt. C20 Cap-indekset blev skabt i indeks 400 i november 2011. Det er siden steget. Og 26. januar lå indekset i 560.
Det nu forgange eliteindeks C20, blev sat til indeks 100 i juli 1989. I dag ligger det omkring indeks 540.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2013-02-04
https://nyheder.tv2.dk/2013-02-01-ny-rekord-for-c20aktier,"De danske aktier er for alvor ved at genfinde formen oven på finanskrisen.
De største aktier i C20-indekset lukkede fredag i 547,66 - en stigning på 2,2. Dermed slog aktierne den hidtidige lukkerekord fra januar, som flere gange i løbet af måneden overgik sig selv.
19 ud af 20 selskaber i C20-indekset lukkede med plusser, mens Coloplast-aktien led et beskedent værditab på 0,41 procent.
Selv om aktierne nu tilsyneladende er tilbage i topform, så er det angiveligt for tidligt at afblæse finanskrisen helt.
De danske aktiers succes skyldes nemlig især ét stort selskab i toppen, som har klaret sig godt, nemlig Novo Nordisk, der som den eneste aktie i indekset satte rekord i 1041. Det er en stigning på tre procent.
Novo Nordisk er efterhånden så stor, at den alene har en vægt på over 40 procent af indekset og dermed trækker resten af aktierne med sig.
Af netop den grund er C20-indekset faktisk også færdigt som det ledende danske aktieindeks. Indekset er simpelthen ikke længere godt nok til at tegne et reelt billede af de 20 største og mest omsatte aktier på det danske marked.
Fra mandag morgen opererer den danske fondsbørs i stedet med det såkaldte C20 CAP-indeks som det toneangivende.
Hvor et enkelt selskab i C20-indekset kunne fordreje billedet af de 20 stærkeste selskaber - som i tilfældet Novo Nordisk - kan ingen aktie i C20 CAP-indekset veje mere end 20 procent.
Hvis en aktie når den overgrænse, så bliver den sat tilbage til at veje 15 procent.
I den mere triste ende af markedet hang Brøndby-aktierne for alvor med mulen. Med rygter om konkurs dykkede aktien kort tid efter åbningen med 24 procent og satte bundrekord med kurs 7,5.
Fredag eftermiddag lukkede aktien med et fald på 16 procent og kan nu købes for 8,25 kroner. Det er det laveste niveau, Brøndby-aktien nogensinde har stået i ved fondsbørsens lukning.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2013-02-01
https://nyheder.tv2.dk/business/2012-11-09-c20-i-stoerste-stigning-i-over-et-aar,"Medicinalgiganten Novo Nordisk soler sig gennem dagens handel og trækker det ledende aktieindeks med sig.
Sent torsdag aften fik Novo Nordisks nye langtidsvirkende insulin tresiba grønt lys af en rådgivende amerikansk lægekomité. Dermed er vejen til godkendelse blevet betydeligt kortere, og det har sendt Novo-aktien på en regulær himmelflugt.
Aktien er således oppe med 8-9 procent ved middagstid fredag.
Novo-aktiens stigning får det ledende danske aktieindeks, C20, til at stige 3,8 procent til kurs 492 ved middagstid. Og dermed ligger C20 til den største stigning siden slutningen af september 2011.
""Med den voldsomme stigning bliver det utvivlsomt en af de bedste dage nogensinde for Novo-investorerne,"" siger Jesper Iisager Bak, aktieanalytiker i Spar Nord.
Ud over, at Novo Nordisk i sig selv bidrager til en pæn stigning i C20, mener Jesper Iisager Bak også, at aktiekæmpen trækker de andre aktier i indekset med sig.
""De danske aktier klarer sig generelt bedre end eksempelvis de svenske og norske aktier, og det kan efter alt at dømme tilskrives en Novo-effekt,"" siger han.
En anden af de store aktier i indekset, A.P. Møller-Mærsk, er regnskabsaktuel i dag. Og selvom regnskabets bundlinje skuffede analytikerne, har investorerne alligevel sendt aktien op med et par procent.
""Den vigtige forretningsdel Mærsk Line (Mærsks containerrederi, red.) klarer sig godt, og det ser ud til, at shippingforretningen kan få selskabet til at indfri forventningerne til hele året,"" vurderer Jesper Iisager Bak.
I den tunge ende af fredagens handel finder man nok engang vindmølleproducenten Vestas, der er én ud af en håndfuld aktier, der falder.
Vestas falder lidt under tre procent til en kurs lige over 26 kroner.
Ifølge Spar Nord-analytikeren skyldes det først og fremmest, at der endnu er en del dønninger efter selskabets miserable regnskab i onsdags, der bød på et skuffende underskud på cirka 1,2 milliarder kroner før skat.
Vestas' regnskab afslørede desuden, at man venter at skære 3000 stillinger mere væk inden udgangen af 2013.
Tidligere fredag var C20-indekset oppe med 4,65 procent, hvilket er den største stigning i mere end to år.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-11-09
https://nyheder.tv2.dk/2012-09-28-saadan-gik-det-aktierne-i-c20-i-september,"Hermed en oversigt over, hvordan det er gået aktierne i C20-indekset i september:
GN Store Nord +11,4 procent til kurs 89,25
A.P. Møller-Mærsk +7,2 procent til kurs 41520
TDC + 7,1 procent til kurs 42,26
Nordea + 4,6 procent til kurs 57,5
NKT +4,2 procent til kurs 202
Tryg + 2,2 procent til kurs 376,9
Coloplast + 2,1 procent til kurs 1208
William Demant + 1,8 procent til kurs 520
Topdanmark + 1,7 procent til kurs 1136
Danske Bank + 1,7 procent til kurs 104,7
DSV + 1,2 procent til kurs 130,4
FLS + 1,0 procent til kurs 336,5
Carlsberg + 0,2 procent til kurs 514
Vestas 0,0 procent i kurs 41,24
Chr. Hansen - 1,1 procent til kurs 174,8
Lundbeck - 1,3 procent til kurs 107,8
Pandora -1,3 til kurs 79
Novo Nordisk -1,8 procent til kurs 916,5
Novozymes - 2,7 procent til kurs 159,9
(Kilde: Spar Nord)
/ritzau/
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-09-28
https://nyheder.tv2.dk/2012-08-15-c20-over-500-foerste-gang-i-5-aar,"Det danske aktiemarked rundede onsdag en milepæl, der ikke har været nået siden finanskrisen brød ud i 2008. For første gang i næsten fem år lukkede C20-indekset over niveau 500 med en lukkekurs på 500,37.
Sidste gang det skete var den 7. november 2007, hvor den første snak om problemer med de amerikanske subprimelån, der var med til at udløse finanskrisen, begyndte at dukke op i de finansielle medier. Milepælen er dog ikke et udtryk for, at verdensøkonomien er tilbage på niveauet fra før krisen.
Aktiehandlere fra de største danske banker har de seneste dage påpeget, at det er ekstraordinære forhold i det danske aktieindeks, der har udløst stigningerne.
""Man må kigge på Novo Nordisk, for at forklare den udvikling. Og så har vi nogle andre defensive aktier, så som Coloplast, der er stærke i disse tider,"" siger afdelingsleder for skandinaviske aktier hos Sydbank, Ole Kjær Jensen, til Ritzau Finans.
""Vi har haft nogle enkelte gode historier på det danske marked, som har trukket det op.""
Både Novo Nordisk, som er den altdominerende aktie i C20, og Coloplast er i medicinalbranchen, der typisk ikke bliver ramt af økonomiske nedture, da deres produkter er livsnødvendige for kunderne.
Derfor har aktierne kunne stige trods de trange tider, og samtidig har Novo Nordisk fået større og større betydning for C20-indeksets udvikling i takt med, at de andre aktier er blevet relativt mindre værd.
Seniorstrateg Henrik Drusebjerg fra Nordea vurderede torsdag, at to tredjedele af det seneste års stigning i C20 på cirka 34 procent skyldes Novo Nordisk alene.
Ikke desto mindre kan C20 være på vej mod at bryde det højeste niveau nogensinde, som blev sat den 11. oktober 2007, hvor indekset lukkede i 517,67.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-08-15
https://nyheder.tv2.dk/business/2012-08-14-eksperter-c20-indeks-er-ubrugeligt,"Flere aktieeksperter mener, at C20-indekset er ubrugeligt som pejlemærke for udviklingen i de danske aktier
Indekset er vildledende, da Novo Nordisk står for omkring 46 procent af vægten i indekset. Fondsbørsen vil dog stadig fortsætte med at bruge C20 som det ledende danske indeks. Det skriver Berlingske Business tirsdag.
""Det er ikke gået så fantastisk for danske aktier i år, som C20 indikerer. Hvis man fjernede Novo Nordisk, så er aktierne i Danmark ikke steget mere end i resten af verden. Sammenlignet med tyske aktier er det faktisk gået dårligere for danske aktier, når man ser bort fra Novo Nordisk,"" siger Henrik Drusebjerg, seniorstrateg i Nordea, til Berlingske Business.
Fondsbørsen lancerede sidste år et nyt indeks, C20 CAP, efter pres fra banker og børsmæglere, hvor ingen aktie kan veje mere end 20 procent i indekset.
 Det fjerner dermed enkelte aktiers dominans over indekset, og den nye opgørelse ligger til grund for optioner og derivater på det danske marked.
Selskabet bag Fondsbørsen, Nasdaq OMX København, har dog ingen planer om at skifte C20 indekset ud med det nye C20 CAP.
""Det giver et billede af, hvordan det danske aktiemarked som helhed bevæger sig. Novo Nordisk vægter meget i indekset, ja, men Novo Nordisk vægter også meget på det danske aktiemarked,"" siger Bjørn Sibbern, administrerede direktør for Nasdaq OMX København, til Berlingske Business.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-08-14
https://nyheder.tv2.dk/business/2012-05-22-topdanmark-gaar-til-tops-i-c20,"Topdanmark-aktien får onsdag et stort løft efter en opjustering afårsforventningerne
Forsikringsaktien stiger 3,8 procent til kurs 963 og har dermed passeret NKT som tirsdagens mest stigende C20-aktie. Forud for regnskabet lå Topdanmark i kurs 942.
I 2011 tjente Topdanmark 1023 mio. kr. efter skat. De nye resultatforventninger svarer til en indtjening per aktie på 102 kr.
Den modelmæssige resultatprognose viser, i hvilket niveau resultatet ventes at lande, såfremt en række forudsætninger om afkastet på de finansielle markeder opfyldes.
Forsikringskoncernens combined ratio ventes nu at lande på ""omkring"" 91 mod tidligere 91-92.
Topdanmark venter nu en præmievækst på 1-2 procent i skadesforsikring, hvilket er uændret i forhold til de tidligere forventninger. Analytikerne venter ifølge SME Direkt et teknisk resultat på 977 mio. kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-05-22
https://nyheder.tv2.dk/business/2012-03-21-c20-klaeber-sig-til-gaarsdagens-slutniveau,"Udsvingene på det danske aktiemarked er onsdag middag usædvanligt små, og der er ingen klar tendens blandt de største selskaber. Fokus er på eftermiddagens amerikanske boligtal, der kan være med til at bekræfte de seneste tegn på bedring i den amerikanske økonomi.
C20-indekset ligger ved 12.45-tiden 0,04 pct. lavere i niveau 456,79 efter en formiddag, hvor eliteindekset har svinget mellem et minus på 0,2 pct. og et plus på 0,3 pct.
- Der er ingen ensartet tendens, når man ser på de store aktier, og overordnet ligger vi næsten uændret. Markedet er måske lidt afventede frem til de vigtige boligtal fra USA. Vi tror på en bedring af boligmarkedet i USA, og det gør aktiemarkedet også, siger Martin Munk, aktiehandler i Jyske Bank, og tilføjer, at det til gengæld er småt med selskabsnyt.
Dagbladet Børsen bringer dog en artikel om, at Novo Nordisks fedmemiddel kan gå hen at blive en guldgrube, dog ugen effekt på Novos aktie, der falder 0,3 pct. til kurs 808.
Ifølge Martin Munk vil der den kommende tid være ekstra fokus på fedmeområdet, da der er flere panelmøder på fedmeområdet, herunder om andre selskabers fedmeprodukter.
Coloplast og William Demant topper C20 med stigninger på 2,3 og 2,0 pct. til kurserne 944,5 og 526,5, uden at der er nyheder bagved fremgangene. I bunden af C20 finder man NKT og Danske Bank, der sætter sig henholdsvis 1,0 og 0,9 pct. til kurserne 267,8 og 95,5.
Michael Lund +45 33 30 03 35 Ritzau Finans, E-mail:finans@ritzau.dk, www.ritzaufinans.dk
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2012-03-21
https://nyheder.tv2.dk/2011-09-27-c20-i-stoerste-stigning-i-over-1-aar,"C20-indekset over de mest handlede danske aktier på fondsbørsen sluttede tirsdag med et stort plus på 4,1 procent. Det er den største stigning i over et år. Optimismen skyldes bl.a. en fornyet tro på politisk handling og evnen til at redde den græske økonomi, fortæller Casper Schrøder fra Berlingske Business til TV 2 FINANS.
Han fortæller, at den fornyede tro på politikernes evne til at møde krisens udfordringer smitter af på de amerikanske børser, der stiger med nogle pct. her efter deres åbning.
Andre europæiske børser har ligeledes haft stigninger i 4-5 procentsklassen, bl.a. Frankfurt og Madrid.
Blandt de aktier, der er steget allermest i dag, er Vestas og Danske Bank, der ellers har oplevet solide fald under krisen.
Vestas blev topscorer med en stigning på 7,2 pct., mens Danske Bank steg 6,9 pct. FLSmidth steg ligeledes med 6,9 pct.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2011-09-27
https://nyheder.tv2.dk/business/2011-09-23-c20indekset-rammer-bundniveau,"C20-indekset er under voldsomt pres og ligger nu i det laveste niveau set i hele 2011.
Med indeks 330,87 er indekset lige nu så langt nede, at vi skal helt tilbage til slutningen af 2009 for at se et lukkeniveau magen til.
Siden indeksets åbning i 347,15 er det kun gået nedad, og det er et aktuelt fald på 2,1 pct., der får det sidste af årets bund til at gå ud af det pressede aktiemarked.
I går dykkede C20-indekset 3 pct., og dagens fald er et led i en global investorflugt fra aktierne, som er sat skakmat af en gældskrise tilsyneladende uden ende i det sydlige Europa.
I nyere tid skal vi tilbage til afslutningen på første runde af finanskrisen i marts 2009, for at finde det laveste niveau for C20-aktierne. I starten af marts 2009 opererede C20 med en indeksværdi på 213,11.
Vi skal tilbage til slutningen af december 2009 for at finde den sidste dag, hvor C20-indekset i løbet af dagens handel svingede sig under indeks 330. Sidste gang indekset lukkede under det nuværende niveau var 30. november 2009 i indeks 327,2.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2011-09-23
https://nyheder.tv2.dk/business/2011-09-13-aktier-c20-banket-tilbage-i-2009niveau,"Nerverne sidder igen tirsdag uden på tøjet, og efter en ellers positiv åbning har aktiemarkedet atter fundet ind i den nedadgående kursspiral.
Rygter, om at den franske storbank BNP Paribas har problemer med at skaffe dollarlikviditet, har gjort markedet nervøst.
Den franske storbank ligger seks procent lavere på børsen i Paris efter fald på 12 pcrocent mandag og otte procent fredag.
BNP afviser at have problemer, men markedet virker ikke overbevist.
""Det her minder om alle de rygter, der løb under finanskrisen. Der opstår så mange rygter i den her type marked, og hvor meget der er hold i, må vi bare vente at se. Men usikkerheden er der i hvert fald, og det gør jo, at der ikke er nogen købere tilstede i markedet,"" konstaterer chef for skandinaviske aktier i Sydbank, Ole Kjær Jensen, over for Ritzau Finans.
Han understreger, at det for markedet ikke længere er et spørgsmål, om Grækenland går statsbankerot, men alene et spørgsmål om hvornår. De såkaldte CDS'ere, der giver investorer mulighed for at forsikre sig mod, at Grækenland misligholder sine låneforpligtelser, har ifølge aktiechefen indregnet en sandsynlighed for statsbankerot på 98 procent.
Derfor er markedet også begyndt at se sig om efter mulige ofre for en græsk bankerot.
""Det handler ikke længere så meget om Grækenland, men om følgeeffekterne. Kommer der noget efter Grækenland? Det er den frygt, der kører i markedet, og det er derfor, at franske banker, som er så eksponerede mod Sydeuropa, lider under det her,"" forklarer Ole Kjær Jensen.
Det hjemlige marked slipper tirsdag middag billigt sammenlignet med Paris.
Det toneangivende, franske indeks ligger nede med 2,4 procent, mens det danske C20-indeks bakker 1,4 procent til 332,08. Det er det laveste niveau siden december 2009.
Siden slutningen af juli er det danske marked samlet dykket 24 procent.
I alt 16 af de 20 medlemmer af det danske C20-indeks ligger lavere tirsdag.
Vestas falder 3,1 procent til kurs 90, og Pandora taber 2 procent til kurs 37,27.
A.P. Møller - Mærsk kiler sig ind på andenpladsen blandt de mest faldende C20-aktier med et minus på 2,4 procent til kurs 32.000.
Der er frygt for kommende ratepres på containerfragt, efter containerstatistikken fra den store amerikanske havn Long Beach har vist et markant fald i mængderne på 12,3 procent i forhold til samme periode sidste år.
""Det er en kraftig nedgang, der er set i Long Beach. Er det retningsgivende for de andre havne, skaber det tvivl om, hvorvidt der kan indføres højsæsontilllæg,"" siger A.P. Møller - Mærsk-analytiker hos Formuepleje Otto Friedrichsen til Ritzau Finans.
Samtidig tvivler Mærsk-analytiker Axel Funhoff fra den hollandske storbank ING på, at Mærsk vil være i stand til at tage en præmie for sin nylancerede rute Daily Maersk mellem Asien og Europa. Det er ellers udmeldingen fra rederiet.
""Fragtraterne er alt for lave, og de fleste rederier taber penge. Selv Maersk Line tabte penge i andet kvartal. Så jeg tvivler på, at Maersk Line kan tage en præmie på den nye rute,"" siger Axel Funhoff til Ritzau Finans.
Novo Nordisk er bakket 1,4 procent til kurs 535 efter omtale af mulige kræftrisici ved GLP-1 klassen, der tæller Novos væksthåb Victoza. Emnet vil ifølge Bloomberg News blive debatteret på den europæiske diabeteskonference i Portugal. Der er dog ikke tale om en ny diskussion for aktiemarkedet, der tidligere har været vidne til omtale af potentielle risici ved midlerne.
Et tidligere studie fra University of California viser en seksdobling af risikoen for kronisk betændelse i bugspytkirtlen, hvilket igen øger risikoen for kræft.
""Det er et speget emne. Man vil sandsynligvis have brug for årtier og ufattelige mængder data for at studere den egentlig sammenhæng. Det vil blive en interessant debat, specielt fordi lægemidlerne allerede nu bliver udskrevet i stort omfang,"" siger administrerende direktør for European Association for the Study of Diabetes, der afholder konferencen, til Bloomberg News.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2011-09-13
https://nyheder.tv2.dk/2011-09-05-dansk-c20indeks-er-styrtdykket,"De danske investorer blev mandag ramt af markante tab.
På børsen i København svandt værdierne af alle de største selskaber efter skuffende tal fra det amerikanske arbejdsmarked. Det københavnske hovedindeks, C20, lukkede 3,0 procent lavere i niveauet 341,2.
Den negative stemning har grobund i både de skuffende amerikanske arbejdsmarkedstal i fredags og i et tysk delstatsvalg i weekenden, som var en stor lussing til Angela Merkels CDU-parti.
Det forklarer aktierådgiver hos Nordea Jesper Bamberger.
Blandt bundskraberne på det danske marked var rederiet D/S Norden, landets største pengeinstitut, Danske Bank, og industrivirksomheden FLSmidth, som alle mistede over 5 procent af markedsværdien.
Det var ventet, at det danske marked ville falde, da det ikke nåede at reagere på de skuffende amerikanske arbejdsmarkedstal, som blev udsendt sent i fredagens handelssession.
Weekendens delstatsvalg i Tyskland har dog også spillet ind på faldet, mener Nordea.
""Årsagen til, at et tysk delstatsvalg overhovedet kan påvirke markederne, er, at CDU har ført kampagne på Merkels håndtering af gældskrisen,"" påpeger Jesper Bamberger.
""Og investorerne tolker valgresultatet således, at Tyskland kan få svært ved at støtte op under redningen af PIIGS-landene,"" tilføjer han.
PIIGS er en fællesbetegnelse for de gældsplagede eurolande Portugal, Irland, Italien, Grækenland og Spanien.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2011-09-05
https://nyheder.tv2.dk/2011-08-08-se-listen-over-de-stoerste-tabere-paa-c20,"Flere af de store danske virksomheder i C20 indekset har tabt voldsomt meget i markedsværdi med de store styrtdyk i kurserne.
Værst er det gået udover Pandora, der har tabt 71 procent siden 22. juli.
Pandora 71 procent.
FLSmidth 25 procent.
NKT 22 procent.
Vestas 21 procent.
Sydbank 21 procent.
GN Store Nord 20 procent.
Danske Bank 20 procent.
A.P. Møller Maersk-B 18 procent.
TRYG 17 procent.
Topdanmark 16 procent.
D/S Norden 16 procent.
Novo Nordisk 15 procent.
Novozymes-B 15 procent.
TDC 13 procent.
DSV 13 procent.
William Demant Holding .12 procent.
Lundbeck 12 procent.
Carlsberg-B 12 procent.
Coloplast-B 11 procent.
Chr. Hansen 11 procent.
Kilde: Spar Nord.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2011-08-08
https://nyheder.tv2.dk/business/2010-12-13-aktier-kl-1301-fls-i-front-af-c20-efter-rekord-kobberpris,"FLSmidth leder mandag over middag C20-fremgangen på 0,6 pct. til 450,12, efter kobberprisen er steget til rekordniveau. NKT ligger også med fremme efter amerikanske General Electrics opkøb af den britiske NKT-konkurrent Wellstream. Vestas får igen noget medvind, idet bestyrelsesformanden beroliger investorerne ved at sige, at tillidskrisen ikke ses hos storaktionærerne. De tre store europæiske aktieindeks stiger 0,4-0,9 pct.
FLSmidth stiger 2,7 pct. til kurs 539. Kobberprisen er steget til alle tiders højeste niveau på metalbørsen i London efter Kina i weekenden undlod at hæve renten og blandt de mange købsanbefalinger på aktien er Nordea netop kommet med en opjustering af kursmålet til 570 fra 520 kr.
NKT ligger 1,8 pct. højere i kurs 284,4. Industrikonglomeratet General Electric køber NKT Flexibles-konkurrenten Wellstream for 780 pence pr. aktie plus en særlig dividende på 6 pence. Prisen for Wellstream bliver dermed i alt omkring 800 mio. pund.
Vestas ligger over middag 1,1 pct. højere i kurs 172,8. Usikkerheden om Vestas-aktien er stadig stor, selvom aktien fredag steg med 7 pct., efter nyheden om at en tilskudsordning til vindindustrien er blevet en del af forhandlingerne om skattelettelser i USA. Det skriver Nordea Markets i en kommentar. Vestas har i 2010 været inde i et gevaldigt stormvejr. Selskabets mangeårige bestyrelsesformand Bent Carlsen vil ikke udtale sig direkte om aktiens kurs. Han peger i stedet på selskabets storaktionærer, når han bliver spurgt om, hvorvidt han opfatter en tillidskrise mellem de finansielle markeder og selskabet.
- Jeg kan konstatere, at hvis vi ser på vores 15 største aktionærer, som har cirka 40 pct. af den samlede aktiemasse, så har flertallet af dem inden for den sidste periode købt flere aktier, siger Bent Carlsen til RB-Børsen.
Novo Nordisk ligger 0,2 pct. højere i kurs 608,5. Medicinalaktien er det seneste år steget over 80 pct. Novo Nordisk får løftet kursmålet til 670 kr. fra 615 kr. af Swedbank.
Danske Bank løftes 1,0 pct. til kurs 145,2. Finanskrisen fik sat en stopper nye ansættelser i den danske banksektor. Det skriver Finanswatch. For Danske Bank i Danmarks vedkommende er den tendens nu ved at vende. Banken forventer flere ansættelser næste år. Dagbladet Børsen sætter også fokus på aktien, og konstaterer at mange analytikere er positive over for banken.
Carlsberg taber 0,4 pct. til kurs 563. Bryggerigiganten ser store muligheder for vækst i Asien. Det fastslår selskabets administrerende direktør, Jørgen Buhl Rasmussen, i et interview til den amerikanske finansavis Wall Street Journal. Koncernchefen ønsker ikke at fremlægge en tidsplan for, hvornår Carlsberg skal på opkøb i Asien, men siger, at Carlsberg ser mange muligheder for at styrke vores position i Asien og det inkluderer på et eller andet tidspunkt yderligere opkøb.
Bang & Olufsen stiger 1,6 pct. til kurs 62,5. Goldman hæver kursmålet på Bang & Olufsen til 62,2 kr. fra 52 kr. Anbefalingen er uændret ""sælg/neutral"".
Torm falder 3,9 pct. til kurs 40,4. Det bliver svært, hvis ikke umuligt, at tjene penge på tankskibe i de kommende år. Sådan lyder forudsigelsen fra den norske shippingmilliardær John Fredriksen, der ejer verdens største tankskibsrederi, Frontline, som hovedsageligt beskæftiger sig med supertankere.
DLH ligger 10,9 pct. højere i kurs 26,5. Det sker efter, at selskabet annoncerede at være i mål med sin hidtidige strategi et år før end ventet. Samtidig lanceres en ny strategi, der gælder til 2014.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-12-13
https://nyheder.tv2.dk/2010-12-02-tre-nye-aktier-stryger-ind-paa-c20indeks,"Der er sket en stor udskiftning i C20-indekset på Københavns Fondsbørs. Pandora er røget ind som ny på listen.
Smykkeselskabet Pandora er røget direkte ind i det fornemme C20-indeks på Københavns Fondsbørs.
Det er blot en måned siden, at selskabet valgte at gå på Fondsbørsen. Så eksamen må siges at være bestået.
Ud over Pandora er en anden højdespringer, nemlig ingrediens-koncernen Chr. Hansen strøget direkte ind på det fornemme indeks.
Chr. Hansen debuterede på børsen i sommer. Som ny nummer tre er GN Store Nord.
De tre selskaber, der i denne omgang må sige farvel til det eftertragtede indeks er D/S Norden, Jyske Bank og Lundbeck. Det oplyser fondsbørsen.
Én af betingelserne for at komme i C20 er blandt andet, at et selskab skal være blandt de 20 mest handlede aktier i perioden 1. juni til 30. november, baseret på værdien af handlen.
/ritzau/
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-12-02
https://nyheder.tv2.dk/business/2010-12-02-polsk-retssag-baerer-gn-store-nord-i-c20,"Høreapparatselskabet GN Store Nords indtog i det fine selskab i C20 er helt klart påvirket af, at selskabet fik tilkendt en milliarderstatning for tabt fortjeneste i Polen i september. Det konkluderer flere aktieeksperter, efter at GN torsdag sammen med Chr. Hansen og Pandora skubbede Jyske Bank, Norden og Lundbeck ud af det prestigefyldte indeks.
- Jeg tror, det har haft en overvejende betydning, fordi der har været meget fokus på aktien, efter de penge kom ind, siger aktiestrateg Rikke Greve fra Danske Bank til RB-Børsen.
I årevis har den polske telekommunikationskoncern TPSA og DPTG, som GN ejer 75 pct. af, skændtes om størrelsen af overskuddet fra det polske fibernet, som GN Store Nord har været med til at anlægge. Aftalen var, at DPTG skulle have 14,8 pct. af overskuddet, og den østrigske voldgiftsret fandt belæg for, at DPTG ikke har fået den andel af overskuddet, som selskabet havde ret til.
Voldgiftsretten tilkendte derfor i september 2,2 milliarder kroner inklusiv renter til selskabet DPTG.
- Retssagen har helt klart haft en indirekte effekt på, at GN bliver optaget i C20, siger chefrådgiver Claus Paaske Larsen fra Nordea.
Københavns Fondsbørs reviderer C20-indekset to gange om året, i december og juni. For at blive optaget skal man opfylde to krav: For det første skal selskabet være blandt de 25 mest værdifulde virksomheder på Københavns Fondsbørs, justeret for aktier, der ikke er frit tilgængelige for aktionærerne (free-float, red.). For det andet skal et selskab være blandt de 20 mest handlede aktier i perioden d. 1. juni til 30. november, baseret på værdien af handlen.
Ud over at GN Store Nords aktie er blevet handlet meget i den seneste periode som følge af den polske retssag, mener Claus Paaske Larsen ikke, at det er den eneste årsag til GN's C20-indtog.
- GN har været i bedring længe, med nogle gode regnskaber i 2010. Generelt har der været mere fokus på høreapparatsdelen, hvor man har lavet nogle nye produkter. Inden for headsetområdet har der været en bedre udvikling i 2010, end der har været i lang tid, siger han.
De to andre nyslåede C20-selskaber Pandora og Chr. Hansen er begge nye på fondsbørsen.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-12-02
https://nyheder.tv2.dk/business/2010-11-01-aktier-novo-og-vestas-presser-c20,"Novo Nordisk presser mandag morgen det danske C20-indekst ned i et lille minus på 0,1 pct. til 423,74, efter det schweiziske finanshus Credit Suisse har sænket sin anbefaling på medicinalgiganten til ""neutral"".
Sælgerne har igen overtaget i Vestas-aktien i kølvandet af endnu en nedjustering hos Norddeutsche Landesbank, og trods Nordea Markets er positive med hensyn til aktiekursen. De europæiske aktieindeks stiger 0,6-0,8 pct.
Novo Nordisk åbner 1,3 pct. lavere i kurs 556,5. Den danske medicinalgigant er fortsat den europæiske medicinalaktie, der har den højeste kvalitet, men det er rigeligt afspejlet i prisen, og derfor sænker Credit Suisse sin anbefaling til ""neutral"" fra ""outperform"" med et kursmål på 560 kr.
Finanshusets opfattelse er, at forventningerne til Degludec er meget høje, og derfor vil forsøgsdata skulle være meget imponerende for ikke at skuffe.
Vestas taber 1,6 pct. til kurs 168,3. Nordea ser en mulighed for, at Vestas-kursen kan være på vej op mandag, da aktien vurderes at være oversolgt. Det fremgår af bankens morgenrapport.
- Risikoen er selvfølgelig høj i aktien, men med et godt Suzlon regnskab i bagagen samt en Vestas aktiekurs, der stabiliserede sig i fredags ser vi et godt potentiale for, at Vestas aktien vender rundt, skriver Nordea.
Suzlons regnskab overgik forventningerne med et underskud på 3,7 mia. rupees mod et tab på 3,6 mia. rupees i den tilsvarende periode af 2009.
Ifølge Bloombergs estimater var der ventet et tab på 4,3 mia. rupees. Norddeutsche Landesbank sænker anbefalingen af Vestas til ""sælg"" fra ""hold"". Kursmålet sænkes til 141,68 fra 238,36 kr.
Aktieugebrevet skriver mandag, at meget tyder på, at Vestas' regnskab for tredje kvartal 2010 er et dramatisk vendepunkt for selskabet, og ser måske aktien i kurs 100 på 6-9 måneders sigt.
DSV åbner 1,4 pct. højere kurs 111,3. Nordea Markets sænker sin anbefaling på transportgiganten til ""køb"" fra ""stærkt køb"", mens kursmålet fastholdes på 125 kr.
Banken mener, at især driftsresultatet ikke levede op til forventningerne. Heller ikke DVS's opjustering af forventningerne til 2010 får smilende frem hos Nordea, da denne opjustering allerede var indregnet i aktiekursen hos de fleste analytikere.
FLSmidth løftes 1,3 pct. til kurs 401,1. Pensionsgiganten ATP giver industrikoncernen FLSmidth et halvt år til at finde ud af, hvad dens bugnende pengetank skal bruges til. Det skriver dagbladet Børsen.
FLSmidth er gældfri og har op mod halvanden milliard kr. i kontanter. ATP giver derfor FLSmidth følgende ultimatum: Enten skal pengene bruges til opkøb, eller også skal de ud til aktionærerne.
Jyske Bank åbner 1,0 pct. højere i kurs 242,5. Bankens gode tredje kvartalsregnskab kamufleres af bidraget til Bankpakke I. Det skriver Aktieugebrevet som sætter et kursmål på seks måneders sigt på 282 kr.
SAS stiger 1,0 pct. til kurs 20,6. Lavprisflyselskabet Ryanair hæver sine forventninger til nettooverskuddet for hele året, så der nu ventes 380-400 mio. euro. I første halvår har flyselskabet fået et justeret resultat efter skat, men før særlige poster, på 451,9 mio. euro sammenlignet med 387 mio. euro, skriver Bloomberg News.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-11-01
https://nyheder.tv2.dk/business/2010-10-25-aktier-vestas-i-minus-trods-positivt-c20,"Vestas ligger mandag i bunden af C20-indekset, der stiger 0,5 pct. til 426,76. Flere finanshuse har sænket kursmålene på Vestas-aktien før Vestas-regnskabet tirsdag.
Derudover er Jyske Bank kommet regnskab uden de store overraskelser. Uden for C20-regi har Satair stærk medvind efter frasalget af flyselskabets OEM-aktiviteter. De europæiske markeder ligger 0,5-0,7 pct. højere.
Jyske Bank stiger 1,0 pct. til kurs 242. Alm. Brand mener, at Jyske Bank efter tredje kvartal har leveret et positivt regnskab, men uden de store overraskelser i tallene. Det anfører senioranalytiker Stig Nymann fra Alm. Brand til RB-Børsen.
- Der er en fornuftig udvikling i deres nettorenteindtægter i det her kvartal, men ellers ligger det rimelig fladt på indtægtssiden. Nedskrivningsniveauet er ligesom de sidste kvartaler også på vej ned, så tingene ligger, som man har ventet uden nogle ubehagelige overraskelser, siger Stig Nymann.
Vestas ligger 0,3 pct. lavere i kurs 200,9. Commerzbank sænker kursmålet på Vestas-aktien til 200 kr. fra 255 kr., og Royal Bank of Scotland sænker sit kursmål til 200 kr. fra 220 kr.
Den tyske vindmøllekonkurrent Repower har aflagt foreløbige regnskabstal for første halvår, hvor driftsindtjeningen steg til 34,3 mio. euro fra 31,3 mio. euro. trods et fald i omsætningen til 499 mio. euro fra 609,7 mio. euro.
Repower falder 0,6 pct. Yderligere investerer spanske Gamesa 150 mio. euro i et globalt center til udvikling af offshore-vindenergi i Storbritannien, skriver Bloomberg News.
Carlsberg løftes 0,8 pct. til kurs 600. Deutsche Bank løfter kursmålet på Carlsberg til 600 kr. fra 525 kr., og anbefalingen er fortsat ""hold"".
A.P. Møller - Mærsk stiger 0,8 pct. til kurs 47.880. Den Dubai-baserede havneoperatør DP World håndterede 13 mio. teu i tredje kvartal, hvilket er en stigning på 14 pct. sammenlignet med samme periode året før.
Selskabet oplyser videre, at det regner med at nå de finansielle mål for hele året, og at andet halvår vil blive bedre. Dertil kommer, at flere regioner leverer tocifrede vækstrater.
Satair ligger 18,9 pct. højere i kurs 290. Flyserviceselskabet sælger sine OEM-aktiviteter til den amerikanske virksomhed B/E Aerospace for 162 mio. dollar (cirka 870 mio. kr.) opgjort på gældfri basis med en regnskabsmæssig avance på cirka 65 mio. dollar (350 mio. kr.).
Danisco ligger 0,3 pct. lavere i kurs 469,7. Selskabet investerer i et nyt dedikeret betainanlæg på en eksisterende bioethanolfabrik i Origny i Frankrig, der ejes af den globale aktør inden for sukker-, stivelses- og bioethanolproduktion, Tereos.
H+H International falder 6,3 pct. til kurs 60 efter fredagens voldsomme fremgang på 43,2 pct. Det er tyske Xella, der står bag et af de unavngivne købstilbud, som H+H Internationals bestyrelse fredag bekræftede at have modtaget. Det erfarer dagbladet Børsen fra centrale kilder.
Tyskerne skulle angiveligt være parat til at betale cirka 640 mio. kr. for virksomheden, svarende til et niveau omkring kurs 65.
IC Companys stiger 0,2 pct. til kurs 245. Den danske tøjkoncern IC Companys køber de resterende 49 pct. af selskabet By Malene Birger, oplyser IC Companys.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-10-25
https://nyheder.tv2.dk/business/2010-10-14-aktier-apm-og-novo-traekker-c20-i-minus,"A.P. Møller - Mærsk agerer bundprop og er stærkt medvirkende til et C20-fald på 0,5 pct. til 426,47, efter det schweiziske finanshus UBS har sænket sin anbefaling til ""sælg"" på APM-aktien.
Eliteindekset er også presset af Novo Nordisk, som også ligger i den tunge ende. Vestas går mod strømmen efter konkurrenten Gamesa har vundet en stor ordre til det kinesiske marked. De europæiske aktieindeks stiger i omegnen af 0,3 pct.
A.P. Møller - Mærsk åbner 2,0 pct. lavere i kurs 46.700. Det schweiziske finanshus UBS sænker sin anbefaling på APM-aktien til ""sælg"" fra ""neutral"".
Det franske containerrederi CMA CGM, der kæmper med gældsproblemer, er klar til at sælge 20 pct. af sig selv til et tyrkisk selskab ved navn Yildirim for 500 mio. dollar. Det skriver den franske finansavis Les Echos med henvisning til kilder tæt på processen.
Inden for APM-koncernen har Terminals underskrevet en 25-årig koncessionsaftale om driften af havnen i Monrovia i Liberia.
Novo Nordisk falder 0,8 pct. til kurs 541. Den schweiziske medicinalgigant Roche har fremlagt regnskab for tredje kvartal, hvor omsætningen skuffer. Roche falder 1,9 pct.
Vestas stiger 0,6 pct. til kurs 205,6. Den spanske vindmølleproducent Gamesa har vundet en ordre på 251 MW til tre selskaber i Kina.
FLSmidth løftes 0,4 pct. til kurs 394,2. Mineselskabet Rio Tinto har haft et yderst produktivt tredje kvartal, hvor produktionen af jernmalm har sat rekord.
47,6 mio. ton blev det i alt til, og lægges årets første ni måneder sammen, er der tale om en produktion, der er 10 pct. højere end den tilsvarende periode sidste år, oplyser selskabet i en produktionsopdatering.
William Demant åbner 0,1 pct. lavere i kurs 417,5, GN Store Nord stiger 0,5 pct. til kurs 43,6. Nordea skriver i sit morgenbrev, at Tysklands største høreapparatforhandler Kind, roser det nyeste produkt Alera fra GN Store Nord. Kind udtaler sig i øvrigt positivt om det tyske høreapparatmarked, som er Europas største.
William Demant-topchef Niels Jacobsen er klar med den store pengepung, hvis den rigtige opkøbsmulighed skulle vise sig. Det slår WDH-chefen fast over for RB-Børsen i forbindelse med den europæiske høreapparatkonference EUHA i Hannover.
Novozymes stiger 0,1 pct. til kurs 696,5, og Danisco åbner 0,2 pct. lavere i kurs 475,7. Til glæde for blandt andre de danske enzymproducenter Novozymes og Danisco må benzin til biler produceret efter 2007 nu indeholde 15 pct. ethanol mod før 10 pct.
De amerikanske miljømyndigheder, EPA, Environmental Protection Agency, godkendte onsdag en ny såkaldt ""blending-wall"" for indholdet af ethanol i benzin. Anvendelse af enzymer er afgørende for fremstillingen af biobenzin.
Auriga åbner 1,4 pct. højere i kurs 106. Schweiziske Syngenta, som er konkurrent til danske Auriga, havde vækst over alle produkter inden for plantebeskyttelsesmidler i alle virksomhedens regioner i tredje kvartal.
Syngentas omsætningsvolumen steg med 18 pct. Det fremgår af selskabets regnskab for tredje kvartal.
Amagerbanken løftes 3,7 pct. til kurs 3,35. Bankens bestyrelsesformand N. E. Nielsen brød en indgået aftale om at trække sig fra formandsposten. Det siger storaktionær Karsten Ree til TV2 News.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-10-14
https://nyheder.tv2.dk/business/2010-08-27-aktier-amerikansk-vaeksttal-sender-c20-i-plus,"Bedre end ventede tal udviklingen i den amerikanske økonomi fik fredag eftermiddag sendt C20-indekset fra et lille minus til plus.
Kort inden offentliggørelsen klokken 14.30 dansk tid lå indekset i 392,3, hvilket var et fald på 0,08 pct. i forhold til torsdagens lukkekurs, mens det 10 minutter senere lå i 393,9 eller 0,31 pct. højere.
Det skyldtes, at væksten i det amerikanske bruttonationalprodukt (BNP) i andet kvartal blev nedrevideret mindre end ventet - til 1,6 pct., mens der var ventet en nedrevidering til 1,4 pct.
Den første opgørelse havde meldt om en BNP-vækst på 2,4 pct. i andet kvartal. I første kvartal var væksten på 3,7 pct.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-08-27
https://nyheder.tv2.dk/business/2010-08-04-aktier-maersk-agerer-bundprop-i-svagt-c20,"A.P. Møller - Mærsk ligger i den tunge ende af C20-indekset, der åbner 0,3 pct. lavere i kurs 424,27. Bankerne taber terræn på trods af overraskende positive regnskaber fra en række europæiske storbanker. Uden for C20-regi stiger North Media markant efter en opjustering af forventningerne til driftsindtjeningen. De europæiske aktieindeks falder 0,1-0,4 pct.
Danske Bank åbner 0,6 pct. lavere i kurs 142,1, og Nordea taber 0,7 pct. til kurs 69,8. Den britiske storbank Lloyds Banking Groups, som åbner med en kursstigning på 5 pct., havde i første halvår en indtjening på 1,6 mia. pund før skat, hvilket er over det dobbelte af analytikerprognosen på 694,5 mio. pund. Den franske storbank Societe Generale kom ud af andet kvartal næsten dobbelt så godt som ventet. Overskuddet blev på knap 1,1 mia. euro mod analytikernes forventning om knap 0,7 mia. euro. I andet kvartal sidste år var overskuddet 309 mio. euro. Det er højere indtjeningen på bankens franske detaildel samt med gevinster ved en revurdering af bankens gæld, der løfter indtjeningen. Yderligere kom den britiske storbank Standard Chartered ud af andet kvartal stort set som ventet, da overskuddet blev 2,1 mia. dollar mod analytikernes forventning om 2,08 mia. dollar.
Novo Nordisk aflægger regnskab torsdag morgen, og aktien falder 0,2 pct. til kurs 508,5. Det 27 procents ejede biotekselskab ZymoGenetics havde et tab på 4 cent pr. aktie (3,7 mio. dollar) i andet kvartal, hvor analytikerne havde ventet et tab på 6,4 mio. dollar eller 10 cent pr. aktie. Omsætningen endte på 37,7 mio. dollar mod analytikernes forventning om 31,6 mio. dollar. Zymogenetics steg 6,7 pct. i eftermarkedet.
A.P. Møller - Mærsk åbner 1,6 pct. lavere i kurs 48.800. Den jordanske bank Capital Bank har indgået en aftale med containerterminalen Aqaba i Jordan, der er drevet af APM Terminals, om et otteårigt lån. Pengene skal bruges til at udvikle og ekspandere den jordanske havneterminal. Der er tale om et lån på omkring 80 mio. dollar.
DSV stiger 1,4 pct. til kurs 105,7. Den schweiziske DSV-konkurrent Panalpina præsenterede onsdag morgen et regnskab for andet kvartal af 2010, der viste et nettotab på 93,4 mio. sfr. mod en nettofortjeneste på 14,6 mio. sfr. i den tilsvarende periode af 2009.
North Media løftes 7,1 pct. til kurs 45. Mediekoncernen, der tidligere hed Søndagsavisen, opjusterer i regnskabet for første halvår forventningerne til resultatet af primær drift (EBIT) før særlige poster til 90-110 mio. kr. fra tidligere 55-65 mio. kr. Forventningerne til omsætningen for fortsættende aktiviteter ventes uændret at udgøre 1050-1100 mio. kr. Opjusteringen skal ses som en fortsættelse af den positive udvikling siger den administrerende direktør Mads Dahl Andersen til RB-Børsen.
- Omsætningen bedre end ventet og effektiviseringer er lykkedes bedre end ventet, og det er baggrunden for fremgangen og opjusteringen, siger Mads Dahl Andersen.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-08-04
https://nyheder.tv2.dk/business/2010-05-17-bankaktier-trykker-c20indekset,"Fredagens uro på den internationale finansielle markeder påvirker det danske C20-indeks i negativ retning mandag.
Eliteindekset ligger efter en god times handel 1,94 procent lavere i 396.
Det er især bankaktierne, der får et ekstra tryk nedad og Nordea ligger med største fald i C20-regi, mens Novozymes går mod strømmen.
Nordea falder 5,1 pct. til 48,26, mens Danske Bank taber 2,2 procent til kurs 129,7. Sydbank falder 4,4 pct. til kurs 141.
A.P. Møller - Mærsk falder 2,6 procent til kurs 47.440 efter onsdagens optur på 9 procent.
APM overraskede positivt med sit regnskab i onsdags, og en række analytikere hæver kursmålene for APM-aktien.
Novozymes åbner 0,7 pct. højere i kurs 659,5. Det amerikanske finanshus JPMorgan har hævet kursmålet på Novozymes-aktien fra 505 kr. til 585 kr.
William Demant Holding, som åbner 0,3 pct. lavere i kurs 379, har fået ændret anbefalingen af sin aktie til køb fra sælg hos Danske Markets Equities. Det viser data fra Bloomberg, hvor det samtidig fremgår, at aktien har fået et 12 måneders kursmål på 450 kr. fra tidligere 325 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-05-17
https://nyheder.tv2.dk/2010-05-10-aktiefesten-fortsatte-til-c20lukningen,"Danmarks toneangivende aktieindeks, C20-indekset, lukkede mandag med en af de største stigninger i indeksets historie på 6,36 procent.
Der var aktiefest, da det toneangivende danske aktieindeks, C20-indekset, mandag lukkede på Københavns Fondsbørs med en stigning på 6,36 procent. Med en kurs på 394,73 steg det med i alt 23,61 kurspoint.
Stigningen kom i kølvandet på EU-landenes beslutning om en lånepakke til en værdi af 500 milliarder euro og 250 milliarder euro fra Den Internationale Valutafond, IMF, der skal forhindre Grækenlands gældskrise i at ramme andre eurolande.
Allerede fra fondsbørsens åbning kunne hjælpepakken ses på aktiestigningerne, og i løbet af dagen indhentede investorerne massive tab fra sidste uge kursdyk. Stigningen mandag var det sjette største dag til dag-kurshop siden indeksets etablering for 21 år siden.
Danske Bank var højdespringeren med en stigning på 12,4 procent og sluttede i kurs 132.
I løbet af dagen skød aktiekurserne også opad  i Asien og på andre europæiske aktiemarkeder. I USA begyndte dagen ligeledes med markante stigninger.
Dow Jones-indekset steg fra morgenstunden med hele tre procent, mens det brede Standard & Poor-indeks steg mere end tre procent i de indledende handler. Også det teknologitunge Nasdaq-indeks var på himmelflugt med en stigning på 4,3 procent.
Tidligere C20-rekorder
13. oktober, 2008: 9,96 procent
29. oktober, 2008: 8,55 procent
4. november, 2008: 7,90 procent
10. september, 2008: 6,81 procent
8. december, 2008: 6,50 procent
10. maj, 2010: 6,36 procent.
/ritzau/
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-05-10
https://nyheder.tv2.dk/business/2010-04-28-graesk-syge-lammer-c20,"Den græske syge har spredt sig med uset hast og påvirker det danske aktiemarked.
Udsigten til røde tal i C20-indekset er dog relativ kort, vurderer analytiker.
Men spreder den græske syge sig til andre EU-lande kan det bombe euroområdet flere år tilbage.
S&P nedgraderede tirsdag både Portugal og Grækenland's kreditrating, og det satte de græske obligationer under pres.
Det danske eliteindeks er også under pres onsdag, hvor indekset ved middagstid ligger 2,34 procent nede i 399,4.
Men den græske påvirkning vil ikke vare ved i længere tid - og det er der flere årsager til, vurderer seniorstragteg i Nordea, Henrik Drusebjerg.
""EU kan ikke vente meget længere med at finde en løsning på problemerne i Grækenland. Der er en refinansiering 19.maj (for 8,5 milliarder euro red.), og inden den træder i kraft, skal Grækenland have vished om, hvor meget de kan låne af EU og IMF, siger han til finans.tv2.dk.
Dermed vil EU-landene blive enige om, hvordan hjælpen til Grækenland skal strikkes sammen.
Men han påpeger, at selvom Grækenland har store økonomiske problemer, er den græske økonomi slet ikke så stor, at den kan rive tæppet væk under hele den europæiske økonomi.
Hele eurosamarbejdet er et prestigeprojekt for EU, hvilket betyder, at EU død og pine er nødsaget til at komme frem til en løsning, der sikrer, at Grækenland kan låne penge og begynde at arbejde de store budgetunderskud af, spår Henrik Drusebjerg.
""Nedturen på aktiemarkedet i de her dage skyldes også, at flere investorer har været nødsaget til at sælge ud af deres græske statsobligationer grundet den stigende rente - og det skaber også uro på aktiemarkederne, lyder det fra Henrik Drusebjerg.
Desuden påpeger Henrik Drusebjerg, at der er igennem hele 2010 har været fornuftige afkast og stigninger på det danske aktiemarked, så det er en meget naturlig udvikling.
""Flere investorer har valgt at stille sig på sidelinien, mens der er en del uro på markederne, for at undgå store tab, siger han.
Men hele nedturen i det danske C20-indeks kan ikke alene tilskrives den græske tragedie. Det skyldes også hjemlige begivenheder.
Vindmøllekoncernen Vestas kunne tidligere onsdag fremvise et regnskab for 1. kvartal, der viste et underskud på 610 millioner kroner. Forventningen lød på et overskud på 104 milliarder kroner.
Ordrebogen rummer dog bestillinger for over 20 milliarder kroner og Vestas scorede i mandags den største ordre i selskabets historie i forgårs på hele 1500 Megawatt.
Det er imidlertid ikke nok for investorerne, der sender Vestas-aktien ned med 4,1 procent i 336.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-04-28
https://nyheder.tv2.dk/business/2010-03-31-aktier-kl-930-c20-aabner-med-lille-minus-med-fokus-paa-vestas,"Det danske C20-indeks åbner onsdag morgen med et lille minus, hvor Vestas går mod strømmen og ligger med største stigning efter en australsk storordre. Rederierne A.P. Møller - Mærsk og D/S Norden er i søgelyset, efter en japansk rederikonkurrent har hævet sine indtjeningsforventninger. Medicinalkoncernen Novo Nordisk tiltrækker sig opmærksomhed grundet nye meldinger fra flere finanshuse. Det danske C20-indeks åbner onsdag 0,07 pct. lavere i 382,97.
- Det bliver en stille dag, og dermed vil tendensen fra tirsdag fortsætte, udtaler seniorrådgiver Nils Lundsby til RB-Børsen.
Vestas stiger 1,9 pct. til kurs 299,6. Vindmøllegiganten har modtaget en ordre på i alt 111 stk. V90-1.8/2.0 MW-vindmøller til et australsk projekt. Det 206 MW store Collgar-vindkraftværk er Vestas' største enkeltordre i Australien. Kontrakten omfatter levering og opførelse af møllerne, en tiårig serviceaftale og en VestasOnline Business SCADA-løsning. Levering af de første møller forventes at finde sted i løbet af andet og tredje kvartal 2010, og projektet forventes fuldt installeret i løbet af andet halvår 2012. Ordren giver anledning til positive meldinger fra analytiker Stig Frederiksen fra ABG Sundal Collier der udtaler, at Vestas er lige nu det vindmølleselskab i verden, der er kommet bedst fra start med ordrebogen for 2010.
A.P. Møller - Mærsk åbner 0,8 pct. lavere i kurs 41.650, og tørlastrederiet D/S Norden falder 0,4 pct. til kurs 236,2. Det japanske rederi Mitsui O.S.K. har opjusteret sine forventninger til det forskudte regnskabsår, der slutter onsdag. Rederiet regner med at lande et nettooverskud for året på 10 mia. yen (107 mio. dollar) efter skat - dobbelt så meget som rederiet tidligere havde ventet. Mitsui hæver også driftsindtjeningsprognosen, men fastholder sin omsætningsprognose. I den foreløbige årsrapport oplyser Mitsui O.S.K., at rederiet ser forbedringer i den globale økonomi og inden for søtransport af biler. Mitsui har både containerfragt og tørlast.
FLSmidth åbner 0,3 pct. lavere i kurs 381,1. Nordea venter, at FLSmidth fortsat vil være understøttet af tirsdagens positive meldinger fra Metso.
- FLSmidth kan fortsat blive understøttet af de positive meldinger fra finske Metso, og det bekræfter vores positive holdning til FLSmidth. Vi forventer, at de høje metalpriser vil betyde, at mineselskaberne igen øger investeringer, udtaler seniorrådgiver Nils Lundsby til RB-Børsen.
Novo Nordisk falder 0,2 pct. til kurs 429,8. Mehta Partners sænker sin anbefaling på Novo Nordisk til neutrale ""market perform"" fra positive ""outperform"". Deutsche Bank indleder dækning af Novo Nordisk med en hold-anbefaling.
Danisco åbner 0,4 pct. lavere i kurs 413. Den britiske koncern Tate & Lyle er kommet med en markedsopdatering, hvor selskabet bekræfter at udviklingen er på linje med forventningerne, hvilket gælder den underliggende drift, og Tate & Lyle bemærker, at 4. kvartal med valutaeffekten vil have nydt godt af den styrkede dollar. Tate & Lyle er sukkerproducent, men har stadig overlappende aktiviteter i forhold til Danisco, hvilket gælder divisionen Enablers. Tate & Lyle står bag det kalorielette sødemiddel Splenda.
(RB-Børsen: Tlf: 33300335, E-mail: redaktion@rb-borsen.dk, www.rb-borsen.dk )
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-31
https://nyheder.tv2.dk/business/2010-03-22-aktier-kun-lundbeck-i-plus-i-c20,"KØBENHAVN (Direkt) De danske aktier falder mandag morgen, hvor Lundbeck er den eneste aktie i C20-indekset, som ligger i plus.
Det er småt med selskabsspecifikke nyheder, og derfor er investorernes bekymringer for, om det lykkes EU-lederne at blive enige om en hjælpepakke til Grækenland, toneangivende for dagens handel. Desuden er der stadig nogle negative efterdønninger, efter Indiens centralbank uventet hævede renten med 25 basispoint fredag.
C20-indekset falder med 0,6 pct. til indeks 377,36, hvilket er et fald nogenlunde på niveau med det øvrige Europa.
Lundbeck stiger som den eneste aktie i indekset med et plus på 0,3 pct. til kurs 100,30. Aktien undgår dermed fald, som ellers præger medicinalindustrien, efter sundhedsreformen er blevet vedtaget i USA.
- Generelt er det vel en pil opad for farmaindustrien, hvis man kigger på den lidt længere bane. Men rygmarvsreaktionen er vel ofte, at man vil handle industrien lidt ned. Generelt set er det dog sundhedsforsikringssektoren, der virkelig rammes med det her forslag, mens der ikke er kommet ekstra til for farmaselskaberne, så for dem er forslaget så positivt, som det nu kan være, vurderer analytiker i Alm. Brand Markets, Michael Friis Jørgensen, over for nyhedsbureauet Direkt.
Novo Nordisk falder med 0,8 pct. til 423,70 kr. Selskabet har tidligere indikeret, at sundhedsreformen kan koste op mod 750 mio. kr. i 2010.
Novozymes ligger blandt de mest faldende aktier i indekset, da selskabet er gået i et minus på 1,5 pct. til kurs 281. Nordea Equity Research har indledt sin dækning af aktien med en salgsanbefaling.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-22
https://nyheder.tv2.dk/business/2010-03-22-aktier-kun-lundbeck-i-plus-i-c20,"KØBENHAVN (Direkt) De danske aktier falder mandag morgen, hvor Lundbeck er den eneste aktie i C20-indekset, som ligger i plus.
Det er småt med selskabsspecifikke nyheder, og derfor er investorernes bekymringer for, om det lykkes EU-lederne at blive enige om en hjælpepakke til Grækenland, toneangivende for dagens handel. Desuden er der stadig nogle negative efterdønninger, efter Indiens centralbank uventet hævede renten med 25 basispoint fredag.
C20-indekset falder med 0,6 pct. til indeks 377,36, hvilket er et fald nogenlunde på niveau med det øvrige Europa.
Lundbeck stiger som den eneste aktie i indekset med et plus på 0,3 pct. til kurs 100,30. Aktien undgår dermed fald, som ellers præger medicinalindustrien, efter sundhedsreformen er blevet vedtaget i USA.
- Generelt er det vel en pil opad for farmaindustrien, hvis man kigger på den lidt længere bane. Men rygmarvsreaktionen er vel ofte, at man vil handle industrien lidt ned. Generelt set er det dog sundhedsforsikringssektoren, der virkelig rammes med det her forslag, mens der ikke er kommet ekstra til for farmaselskaberne, så for dem er forslaget så positivt, som det nu kan være, vurderer analytiker i Alm. Brand Markets, Michael Friis Jørgensen, over for nyhedsbureauet Direkt.
Novo Nordisk falder med 0,8 pct. til 423,70 kr. Selskabet har tidligere indikeret, at sundhedsreformen kan koste op mod 750 mio. kr. i 2010.
Novozymes ligger blandt de mest faldende aktier i indekset, da selskabet er gået i et minus på 1,5 pct. til kurs 281. Nordea Equity Research har indledt sin dækning af aktien med en salgsanbefaling.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-22
https://nyheder.tv2.dk/business/2010-03-18-aktier-gode-enkeltpraestationer-holder-c20-i-plus,"KØBENHAVN (Direkt) Et stærkt regnskab fra Danisco, en analytikeropjustering af William Demant og vedvarende rygter om nye ordrer til Vestas er den cocktail, der torsdag holder C20-indekset i plus. Blandt sidepapirerne er der gevinst til Bavarian Nordic efter en forventet godkendelse fra FDA.
- Generelt er der en positiv stemning i markedet, som er præget af Daniscos fine regnskab og optimisme omkring Vestas og William Demant, siger aktiehandler Jens Johansen fra Jyske Bank til nyhedsbureauet Direkt.
Status ved 12.50-tiden er, at C20-indekset stiger 0,2 pct. til 379,2. I toppen finder man Danisco efter et kvartalsregnskab, som bød på både stærke resultater og en opjustering.
- Danisco laver et flot og pænt resultat. Det vigtigste er, at opjustering kommer allerede, og så er den tilmed til den pæne side. Enablers og Cultures klarer sig godt, og de laver en forventet nedskrivning af den sidste goodwill, så vi ikke behøver bekymre os om det fremadrettet. Derfor er det også fair med en stigning, selvom opjusteringen ikke var fuldstændig uventet, vurderer Jens Johansen om aktien, som handles 4,2 pct. højere i kurs 414,5.
Også William Demant Holding ligger godt til i C20, hvor høreapparatproducenten stiger 3,2 pct. til 380,90 kr. Swedbank synes, at aktien blev straffet vel rigeligt efter selskabets årsregnskab, og det svenske finanshus har derfor hævet aktien til 'køb' fra 'hold'.
Vestas ligger 2,4 pct. højere i 278,90 kr., og det skyldes ifølge Jyske Bank rygter om kommende ordrer i markedet.
- Der har floreret noget snak om kunder, som snart skulle være klar til at lægge ordrer. Det er flere forskellige navne, som er i spil, og det er jo ordrerne, som alle går og venter på i forhold til Vestas, konstaterer Jens Johansen.
Uden for eliteindekset klarer Bavarian Nordic sig fortsat godt efter biotekselskabet onsdag aften kunne meddele, at FDA langt om længe har givet grønt lys for en gigantordre på selskabets koppevaccine Imvamune.
- Vi har armene helt oppe. Det er den største dag i selskabets historie, og champagneflaskerne er ved at blive rullet frem, siger administrerende direktør Anders Hedegaard til nyhedsbureauet Direkt, og mens han lader den perlende vin kildre i ganen, kan investorerne glæde sig over en kursstigning på 11,5 pct. til 243 kr.
- Aktien får et ganske pænt løft, selv om det ikke var fuldstændig overraskende. Men det fjerner noget usikkerhed fra Bavarian, forklarer Jens Johansen.
Hos branchefællen Neurosearch kan man kun se misundeligt til, men det aktuelle kursfald på 0,8 pct. til 178 kr., kan dog snart blive afløst af bedre tider, vurderer Jyske Bank.
- Der har været en pæn indberetning i Neurosearch på 142.000 aktier i kurs 176. Det kan betyde, at en mægler er færdig med at sælge for en kunde, og derfor kan aktien blive spændende at følge, forklarer Jens Johansen.
Det har til gengæld været alt andet end spændende for investorerne i SCF Technologies, at følge deres investering torsdag. Selskabet har ikke likviditet til de kommende 12 måneder, da det kun venter en 'ubetydelig' omsætning i 2010, og må derfor af sted med raslebøssen allerede inden sommerferien. Det har udløst et kursfald på 9,7 pct. til 13,10 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-18
https://nyheder.tv2.dk/business/2010-03-17-aktier-carlsberg-og-novo-sikrede-c20plus,"KØBENHAVN (Direkt) De fleste af aktierne i det danske C20-indeks lukkede i minus onsdag, men pæne plusser til Carlsberg og Novo Nordisk, der også var dagens mest handlede aktier, sikrede et lille plus til C20.
Eliteindekset lukkede 0,36 pct. højere i niveau 378,35.
Carlsberg accelererede, da tallene for ølproduktionen på det vigtige russiske marked blev offentliggjort. De viste et fald i februar på 16,2 pct. i forhold til samme måned sidste år. Nedgangen var dog betragteligt mindre end januars fald på 44,2 pct.
- Markedet blev beroliget af de russiske produktionstal. Det er absolut en lettelse, og derfor stiger Carlsberg-aktien, fortæller Mads Zink, der er chefaktiehandler i Danske Bank, til nyhedsbureauet Direkt.
Carlsberg steg omkring 3 pct. efter tallene og holdt niveauet dagen ud til en lukkekurs på 448,60 kr., svarende til et plus på 2,6 pct.
Novo Nordisk var i søgelyset, efter den schweiziske storbank UBS genoptog analysedækningen med et kursmål på 440 kr., og det hjalp med til at trække aktien 1,2 pct. op til kurs 423,90 kr.
Blandt sidepapirerne løb især G4S, NeuroSearch og Cimber Sterling med opmærksomheden.
En stor aktiepost i G4S blev solgt gennem London til 255 pence, eller godt 21 kr., per aktie. Aktieposten på 141 mio. aktier har tidligere tilhørt stifteren Jørgen Philip-Sørensen, der døde i januar i år.
- Der har været stort fokus på G4S, fordi der blev placeret en stor aktiepost. Man har vidst, at disse aktier ville komme til markedet på et tidspunkt, og nu er de med succes placeret. G4S er faldet på placeringen, men aktien bliver meget spændende at følge over de næste dage, siger Mads Zink og tilføjer:
- Vi venter, at kursen kommer tilbage igen, da regnskabet var ganske udmærket. Aktien er faldet 8 pct. på en uge på grund af placeringen af aktieposten, så den kan sagtens komme tilbage.
G4S lukkede 3,2 pct. lavere i kurs 21,40 kr., og i London lød lukkeniveauet 256 pence.
Anderledes godt gik det for NeuroSearch, der steg 4,7 pct. til kurs 179,50 kr. efter en positiv analyse fra Credit Suisse.
- NeuroSearch er inde i et godt momentum, og samtidig kom Credit Suisse med en positiv note, og det reagerer aktien på, fortæller Mads Zink.
Endelig lukkede Cimber Sterling 4,4 pct. lavere i kurs 3,89 kr. efter et regnskab for tredje kvartal af 2009/10, der vidnede om et voldsomt prispres.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-17
https://nyheder.tv2.dk/business/2010-03-09-aktier-roedt-c20-ramt-af-gevinsthjemtagning,"KØBENHAVN (Direkt) Tirsdag turde investorerne ikke længere holde pengene i det danske aktiemarked, som blev ramt af frasalg. Hverken regnskabsaktuelle Topdanmark eller D/S Norden undslap tendensen.
- Danmark har klaret sig skidt i forhold til resten af verden, efter vi mandag lukkede i plus, hvorefter de øvrige markeder faldt tilbage. Tirsdag ligner det gevinsthjemtagninger og regnskabsreaktioner, siger aktiehandler Michael Lyngsø fra Jyske Bank til nyhedsbureauet Direkt.
C20-indekset lukkede efter et minus på 0,5 pct. i 369,55 med kun tre stigende aktier. Bedst gik det Carlsberg, der uden selskabsspecifikke nyheder steg 1,4 pct. til 438 kr.
Topdanmark klarede sig igennem fjerde kvartal med et nettoresultat på 337 mio. kr., hvilket var markant bedre end de 248 mio. kr., som analytikerne ifølge SME Direkt havde positioneret sig ud for. Til gengæld nedjusterede Topdanmark sine forventninger til både combined ratio, der er forholdet mellem erstatninger og præmieindtægter, og præmievæksten for 2010. Aktien faldt 0,2 pct. til 680 kr.
D/S Nordens regnskab var som ventet, hvad angår 2009, men 2010-udmeldingerne var forsigtige i forhold til analytikernes forventninger.
Tørlastrederiet venter et resultat af primær drift i 2010 på 135-185 mio. dollar, hvilket dog er inklusiv 23 mio. dollar fra et forlig med den russiske aluminiumsproducent Rusal. Analytikerne ventede i gennemsnit 150 mio. dollar, men eksklusiv forliget. Aktien faldt 3,9 pct. til kurs 241,30 kr.
Uden for eliteindekset fik Alm. Brand-aktien et løft på 6,4 pct. til 91 kr., efter mandagens salg af Nykredits skadesforsikring til norske Gjensidige har udløst spekulationer om et salg af koncernens ditto.
- Jeg tror sagtens, man kan finde en køber til Alm. Brands skadeforsikring, men det bliver nok svært at finde en sælger, siger aktieanalytiker Torsten Bech fra LD Invest Markets til Berlingske Business med henvisning til, at selskabet har en fond bag sig.
Parken Sport & Entertainment offentliggjorde sit prospekt for den forestående aktieemission, og det sendte aktien 4,8 pct. ned til 280 kr. Selskabets aktionærer har fortegningsret til at tegne nye aktier i forholdet 1 til 3, hvilket vil sige, at der bliver tildelt tre tegningsretter for hver eksisterende aktie. De nye aktier udbydes i kurs 68, og nettoprovenuet fra emissionen, som er garanteret, ventes at blive 468 kr., hvoraf 90 pct. skal bruges til at nedbringe gæld.
Endelig steg biotekselskabet Bavarian Nordic 1,7 pct. efter et begivenhedsløst regnskab.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-09
https://nyheder.tv2.dk/business/2010-03-09-aktier-alt-er-roedt-i-c20,"KØBENHAVN (Direkt) Efter Topdanmarks årsregnskab er samtlige C20-aktier nu gået i minus, da forsikringskoncernen måtte nedjustere sine forventninger til 2010, hvilket nu koster et kursfald. Dermed ligger eliteindekset 1,1 pct. lavere i 367,5.
Topdanmark klarede sig igennem fjerde kvartal med et nettoresultat på 337 mio. kr., hvilket var markant bedre end de 248 mio. kr., som analytikerne ifølge SME Direkt havde positioneret sig ud for. Til gengæld nedjusterer Topdanmark sine forventninger til både combined ratio (forholdet mellem erstatninger og præmieindtægter) og præmievæksten for 2010. Aktien falder 1,4 pct. til 671,50 kr., efter at have ligget en spids højere inden regnskabet.
D/S Nordens regnskab var som ventet, hvad angår 2009, men 2010-udmeldingerne er forsigtige i forhold til analytikernes forventninger.
Tørlastrederiet venter et resultat af primær drift (EBIT) i 2010 på 135-185 mio. dollar, hvilket dog er inklusiv 23 mio. dollar fra et forlig med den russiske aluminiumsproducent Rusal, mens analytikerne i snit ventede 150 mio. dollar, eksklusiv forliget, forud for regnskabsoffentliggørelsen. Aktien falder 3,0 pct. til kurs 243,60.
Dermed ligger Norden på bunden af C20, hvor samtlige aktier falder. Genmab fortsætter nedad efter mandagens skuffende data for lægemiddelhåbet Zalutumumab. Biotekselskabet falder 1,5 pct. til kurs 72,40 kr., efter adskillige analytikere har hevet midlet ud af sine estimater og derefter sænket kursmålet på aktien.
Uden for eliteindekset stiger Søndagsavisen 2,3 pct. til kurs 44. Søndagsavisen fik i 2009 et driftsresultat på 19,5 mio. kr., hvilket var bedre end ventet, og i år ses driftsresultatet stige til 55-65 mio. kr.
Alm. Brand-aktien får et løft på 6,4 pct. til 91 kr., efter mandagens salg af Nykredits skadesforsikring til norske Gjensidige har udløst spekulationer om et salg af koncernens ditto.
- Jeg tror sagtens, man kan finde en køber til Alm. Brands skadeforsikring, men det bliver nok svært at finde en sælger, siger aktieanalytiker Torsten Bech fra LD Invest Markets til Berlingske Business med henvisning til, at selskabet har en fond bag sig.
Parken Sport & Entertainment har offentliggjort sit prospekt for den forestående aktieemission, og det har sendt aktien 4,8 pct. ned til 280 kr. Selskabets aktionærer har fortegningsret til at tegne nye aktier i forholdet 1 til 3, hvilket vil sige, at der bliver tildelt tre tegningsretter for hver eksisterende aktie. Nettoprovenuet fra emissionen, som er garanteret, ventes at blive 468 kr., hvoraf 90 pct. skal bruges til at nedbringe gæld.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-09
https://nyheder.tv2.dk/business/2010-03-08-aktier-kursfald-i-maersk-traekker-c20-mod-status-quo,"KØBENHAVN (Direkt) Det danske aktiemarked svinger mandag middag fortsat omkring udgangspunktet, da A.P. Møller - Mærsk og FLSmidth er tynget af negative analyser, mens Todanmark får et pænt løft før forsikringskoncernens årsregnskab tirsdag. Blandt sidepapirerne tager NeuroSearch et pænt kursmæssigt hop efter nye positive data fra lægemiddelkandidaten Huntexil.
C20-indekset ligger ved 13.15-tiden uændret i niveau 371,06. Indekset er tynget af fald i A.P. Møller - Mærsks A- og B-aktie, der sætter sig med 1,1 og 1,3 pct. til kurs 42.750 og 40.710.
Flere analytikere har opdateret deres regneark siden A.P. Møller - Mærsks årsregnskab i sidste uge, herunder ING, der mandag har sænket sin anbefaling til 'sælg' fra 'hold'.
Både Nordea og Handelsbanken Capital Markets har sænket deres kursmål, men fastholdt en købsanbefaling, mens SEB, der har 'køb' på aktien, er gået mod strømmen og hævet kursmålet.
Analyserne fylder meget i nyhedsbilledet. FLSmidth er således sænket til 'neutral' fra 'køb' af den amerikanske storbank Goldman Sachs, mens Topdanmarks aktie er hævet til 'akkumuler' fra 'reducer' hos Handelsbanken Capital Markets, der samtidig har løftet kursmålet på Topdanmark til 740 kr.
FLSmidth ligger til et fald på 0,8 pct. i kurs 361,10, mens Topdanmark topper C20-indekset med en fremgang på 2,1 pct. til kurs 686. Topdanmark kan i øvrigt konstatere, at der er ændret lidt på konkurrencebilledet i Danmark, idet norske Gjensidige har købt Nykredit Forsikring for 2,5 mia. kr.
Blandt sidepapirerne stiger NeuroSearch 5,6 pct. til kurs 189,5 efter nye, positive resultater fra fase 3 MermaiHD-studiet med lægemiddelkandidaten Huntexil mod Huntingtons Sygdom.
- De nye resultater fra MermaiHD-studiet, der peger mod en potentielt sygdomsmodificerende virkning ved behandling med Huntexil, er meget vigtige, skriver NeuroSearch, der for en måned siden meddelte, at de første analyser viste, at Huntexil havde en positiv effekt på symptomerne på Huntingtons Sygdom.
RTX Telecom klarer sig igen godt. Aktien fortsætter kursridtet med en stigning på hele 18,7 pct. til 14,6 efter et plus på næsten 24 pct. fredag uden nogen åbenlys forklaring.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-08
https://nyheder.tv2.dk/business/2010-03-01-aktier-dsv-forrest-i-solid-start-paa-ugen-for-c20,"KØBENHAVN (Direkt) Det danske aktiemarked kom pænt fra start i den nye uge, som blev indledt med en stigning i C20-indekset på 2 pct. til niveau 361,86. DSV var mest stigende i det danske eliteindeks efter opmuntrende meldinger fra en af selskabets konkurrenter.
- Der var fra dagens begyndelse en god stemning efter stigninger i Asien og meldinger om, at EU har en redningsplan klar til Grækenland. Derudover er vi trukket pænt op af transportaktierne, konstaterer Ole Kjær Jensen, chef for skandinaviske aktier hos Sydbank.
Blandt de danske transportaktier steg A.P. Møller - Mærsk B med 3,2 pct. til kurs 43.160 kr., mens selskabets A-aktier lukkede 3,4 pct. højere i kurs 41.110 kr.
- Vi fik nogle pæne tal fra Neptune Orient Lines, som er peer til Mærsk. Udviklingen i Neptunes transporterede mængder så meget opløftende ud med en fremgang år til år på over 50 pct., og raterne i januar så også pæne ud i forhold til december, siger Ole Kjær Jensen.
Det var dog DSV, som med en stigning på hele 6,6 pct. til kurs 90,65 toppede i C20. Aktien nød godt af opmuntrende meldinger fra konkurrenten Kühne + Nagel.
- Det kan samtidig godt være, at der allerede er nogle, der nu begynder at positionere sig forud for DSV' regnskab på torsdag, for aktien har ligget og underperformet andre af de cykliske aktier i en periode. Det amerikanske transportindeks er også oppe med over 1 pct., så der er generelt en positiv stemning i transportsektoren, tilføjer Ole Kjær Jensen.
FLSmidth viste også gode takter og steg 3,5 pct. til kurs 360.
- De råvarerelaterede aktier ligger stærkt efter en stigning i råvarepriserne. Det er noget, der er med til at trække op i FLS, som samtidig også har fået opjusteret kursmål hos yderligere et par finanshuse, siger Ole Kjær Jensen.
De stigende råvarerepriser er afledt af weekendens jordskælv i Chile, hvor flere selskaber har været tvunget til at standse sine mineoperationer.
Vestas formåede ikke at komme med på vognen i det pænt stigende C20-indeks, og vindmølleaktien lukkede i et fald på 0,3 pct. i kurs 269,2.
- Vestas presses af historien om, at en stor vindmølleordre i Australien umiddelbart ser ud til at havne hos konkurrenten Suzlon Energy. Aktien er ret følsom over for sådanne nyheder i øjeblikket, da man hele tiden sidder og venter på, om ikke snart der sker noget på ordrefronten. Og hver gang en ordre havner hos konkurrenterne, bliver stemningen en smule trykket, siger en handler.
NKT, der tirsdag kommer med årsregnskab, lukkede 2,2 pct. højere i kurs 308.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-03-01
https://nyheder.tv2.dk/business/2010-02-12-aktier-c20-i-ligevaegt,"KØBENHAVN (Direkt) Fredagens aktiemarked byder ikke på de store sus, da regnskabskalenderen er ganske tom. Indekset har således heller ikke flyttet sig nævneværdigt, da der er fin balance mellem faldende og stigende aktier.
Ved 13.00-tiden er status, at eliteindekset handler 0,04 pct. højere i 348,65.
Det lille plus skyldes en pæn fremgang hos Novo Nordisk som stiger 1,4 pct. til 384,90 kr. uden selskabsspecifikke nyheder. Dermed er aktien i det højeste niveau nogensinde. Med i toppen er også NKT Holding, som har fået en søkabelordre på 135 mio. kr. fra Energinet.dk.
- Det er altid dejligt at få en ordre, men det andet positive er, at det er et udfordrende projekt, der fungerer som et godt referenceprojekt. Det er et bevis for, at vi er en anerkendt spiller i det her marked, siger administrerende direktør Thomas Hofman-Bang til nyhedsbureauet Direkt.
NKT-aktien handler 1,4 pct. højere i 294,50 kr.
Den negative modvægt i C20 kommer fra Genmab og Danske Bank, som falder henholdsvis 1,7 til 89,90 kr. og 1,8 pct. til kurs 124,40. Ingen af aktierne er aktive i fredagens nyhedsstrøm.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-02-12
https://nyheder.tv2.dk/business/2010-02-10-aktier-vestas-kostede-minus-i-c20,"KØBENHAVN (Direkt) Begge onsdagens store danske regnskaber fra Vestas og Nordea udløste minusser på aktiemarkedet, og det betød nedtur for det danske C20-indeks på en dag, hvor der ellers var nogenlunde efterspørgsel efter europæiske aktier. Det danske eliteindeks lukkede 0,7 pct. lavere i niveau 346,31, mens det paneuropæiske Dow Jones Euro Stoxx 50-indeks lå 0,6 pct. højere ved dansk lukketid.
Begejstringen var større først på dagen, men chefen for den amerikanske centralbank, Ben Bernanke, fik ødelagt humøret blandt investorerne.
- Bernanke har sagt, at Fed overvejer at løfte diskontorenten, og det skræmmer markedet. Det har taget toppen af stigningerne i Europa, og Danmark ligger så endnu lavere på grund af Vestas, forklarer aktiehandler Jens Johansen fra Jyske Bank til nyhedsbureauet Direkt.
Vestas nåede ikke den varslede omsætning i 2009, men havde til gengæld et større overskud end ventet. Selskabet måtte dog også sænke toppen af sin guidance til 2010, ligesom ordrebogen ikke imponerede. Den umiddelbare reaktion var dog en stigning i aktiekursen, som dog senere vendte rundt.
- Vestas havde en glad dag, lige indtil Ditlev Engel sagde, at selskabet overvejer forskellige finansieringskilder. Dermed er den kapitaludvidelse, som markedet troede, var udelukket, igen bragt i spil, påpeger Jens Johansen.
Vestas lukkede 7,7 pct. lavere i 268,5 kr.
Nordeas årsregnskab var bestemt misundelsesværdigt i disse tider, men bankens indtjening kunne ikke helt matche analytikernes forventninger, så dagen endte i et minus på 2,3 pct. til 49,31 kr.
- Der var ikke de helt store overraskelser i regnskabet, som stort set var neutralt efter vores forventninger. Fjerde kvartal kunne ikke leve op til de meget høje forventninger, men omvendt var 2010-forventningerne bedre end ventet, og selvom Nordea snakker om høje nedskrivninger, så er det mindre end konkurrenterne, siger Jens Johansen.
Uden for eliteindekset måtte Capinordic kaste håndklædet på direktionsgangen og erkende, at selskabets bank, Capinordic Bank, ikke står til at redde. Den er nu begæret i betalingsstandsning og ventes overført til Finansiel Stabilitet. Det kostede bankens aktionærer dyrt. Kursen endte med at styrtdykke 22,3 pct. til 1,67 kr.
Der var også regnskaber fra blandt andre Satair, som kunne opjustere sine forventninger efter en god start på regnskabsåret. Aktien steg 3,2 pct. til 208,5 kr. Også Spar Nord Bank kom med tal, som dog ikke indeholdt det store drama, og aktien lukkede uændret i 62,5 kr. Bedre gik det konkurrenten Nordjyske Bank, der steg 2,5 pct. til 104 kr. efter sit årsregnskab.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-02-10
https://nyheder.tv2.dk/business/2010-02-05-aktier-fald-til-samtlige-c20selskaber,"KØBENHAVN (Direkt) Der er kun meget få aktieinvestorer, som har noget at glæde sig over fredag. Samtlige aktier i C20-indekset er åbnet i minus, og kun et par biotekselskaber går mod strømmen blandt de mest handlede aktier.
C20-indekset ligger efter en times handel 1,1 pct. lavere i niveau 352,0. Mindst ringe går det for Vestas, der kun bakker marginalt, mens Jyske Bank agerer bundprop med et fald på 2,6 pct. til kurs 201,3. Bankerne er også blandt de mest faldende sektorer i Europa.
På dagens liste over de 20 mest handlede aktier har ugens to store funklende stjerner, biotekselskaberne NeuroSearch og TopoTarget, taget plads, selvom de normalt ikke er blandt de 20 mest handlede aktier.
TopoTargets nye amerikanske partner Spectrum Pharmaceuticals lovpriste på en telekonference torsdag aften kræftmidlet belinostats potentiale, og det får TopoTarget, der kan tjene mange penge på belinostat-succes, til at fortsætte opturen fredag.
- Belinostat er potentielt det bedste produkt i sin klasse. Sikkerhedsprofilen er utrolig god, og det betyder, at belinostat kan kombineres med andre midler, hvilket øger markedspotentialet. Vi har lavet en rigtig god aftale og ser et kæmpe markedspotentiale, og ikke mindst så har vi en enestående partner i TopoTarget, sagde Spectrum-ledelsen på telekonferencen.
TopoTarget stiger 4 pct. til kurs 4,95 og er dermed steget imponerende 74 pct., siden partnerskabsaftalen med Spectrum blev annonceret tirsdag.
NeuroSearch 'nøjes' med en stigning på 1,8 pct. til kurs 203.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-02-05
https://nyheder.tv2.dk/business/2010-01-22-aktier-cykliske-selskaber-staar-for-skud-i-c20,"KØBENHAVN (Direkt) Det danske aktiemarked ligger fredag middag i et lille minus, som affødes af usikkerhed og mangel på begivenheder. Regnskabet fra det amerikanske konglomerat General Electric har ikke umiddelbart udstukket en ny retning for markedet.
- Der ligger en dyne af usikkerhed hen over markedet på baggrund af Obamas udtalelser om banksektoren og usikkerheden omkring Kinas pengepolitik, siger chefrådgiver Claus Paaske Larsen fra Nordea til nyhedsbureauet Direkt.
C20-indekset ligger ved 12.45-tiden 0,6 pct. i lavere 347,6.
Den positive undtagelse fra den generelle tendens er nok engang biotekselskabet Genmab, der stiger 5,7 pct. til 102,50 kr. Det sker efter selskabet har modtaget en anbefaling om en godkendelse af leukæmi-medicinen Arzerra på det europæiske marked fra de europæiske lægemiddelmyndigheder.
- Man har fået en godkendelse, og det er selvfølgelig positivt, men man skal passe på med at ligge for meget i det. Vi regner med, at Europa vil udgøre 35 pct. af Arzerra-salget, siger Claus Paaske Larsen til Direkt.
Billedet i resten af C20 er ganske begivenhedsløst. De største fald finder man hos cykliske selskaber som D/S Norden, FLSmidth og DSV, der falder mellem 2,2 og 2,8 pct.
Uden for indekset sker der dog lidt mere. GN Store Nord stiger 1,4 pct. til 29,90 kr., efter en amerikansk analytiker har udpeget selskabets høreapparatforretning, GN Resound, som et opkøbsmål for kapitalfonde.
- Aktien får glæde af spekulationen, men den har været der før, og den dukker op på grund af rygterne om Siemens' høreapparatdivision, siger Claus Paaske Larsen med henvisning til den påståede salgsproces, der efter sigende skulle være i gang omkring Siemens Hearing.
Også Bang & Olufsen har fuld knald på højttaleren. S&P Equity Research har hævet sin anbefaling af aktien til 'køb' fra 'sælg', og det får den til at stige 1,8 pct. til 84 kr.
- Opjusteringen handler dels om et bedre nyhedsflow fra andre luksusselskaber i Europa, og så er den et udtryk for, at de har fået bedre styr på deres omkostninger, forklarer Claus Paaske Larsen.
Han bider også mærke i, at Søndagsavisen trodser det negative marked ved at stige 3,9 pct. til 40 kr. Selskabet opjusterede torsdag sine forventninger, og fredag har Nordea så hævet sit kursmål til 50 kr. fra tidligere 40.
- Vi tolker opjusteringen meget, meget positivt. Den er meget overraskende og samtidig er det en aktie, der er billigt prissat. Vi ser det som et tydeligt tegn på forbedring i selskabet, siger Claus Paaske Larsen.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-01-22
https://nyheder.tv2.dk/business/2010-01-21-aktier-store-drenge-presser-c20,"KØBENHAVN (Direkt) Det danske aktiemarked lukkede torsdag klart lavere og klarede sig generelt dårligere end de øvrige børser i Europa. Eliteindekset C20 sluttede dagen med et fald på 1,9 pct. i niveau 349,692. Danske Bank var blandt dagens store tabere.
- De sidste par dage har der været noget udsalg i Danske Bank-aktien, og det er blevet forstærket torsdag eftermiddag i takt med et tilbagefald for de amerikanske og europæiske bankaktier, siger afdelingschef Ole Kjær Jensen fra Sydbank.
Danske Bank faldt 3,2 pct. til kurs 126,3 og er over de sidste fem børsdage faldet fra kurs 136,5 kr. Blandt de øvrige finansaktier faldt Jyske Bank 2,4 pct. til kurs 196, og Nordea og Sydbank lykkede henholdsvis 1,3 og 1,1 pct. lavere i kurserne 51,4 og 140,2.
Også Vestas var under pres i torsdagens marked og endte dagen med et fald på 2,2 pct. i kurs 304,7.
- Der er nogle små negative historier ude om Vestas. Der er lidt snak om, at der er nogle store kontrakter, der er på vej til konkurrenter, siger chefhandler Mads Zink fra Danske Bank.
Torsdag er det kommet frem, at en sydkoreansk gruppe anført af Samsung C&T angiveligt vil blive annonceret som vindere af en ordre til Canada i provinsen Ontario på udvikling af et gigantisk vind- og solprojekt på 2500 MW. Der skulle være tale om en aftale til 6 mia. dollar.
- Der er endvidere nogle, der er lidt bange for, at demokraterne i USA får sværere ved at komme igennem med en ny energilovgivning, efter at demokraterne forleden mistede sit superflertal i Senatet, siger Zink og fortsætter:
- Og så er der en formodning om, at Vestas vil være under pres frem til selskabets helårsregnskab den 10. februar. Der er mange, der er bekymrede for, hvor meget Vestas har fået ind på ordresiden.
Indekstunge Novo Nordisk belastede med et fald på 2,5 pct. til kurs 342,6 ligeledes C20-indekset. I det faldende marked udmærkede Danisco sig med en stigning på 0,5 til kurs 380. S&P Equity Research har hævet kursmålet på aktien til 400 kr. fra 335.
Novozymes indledte torsdag regnskabssæson blandt de største selskaber.
- Det er pænt regnskab, men forventningerne til 2010 ligger i underkanten af analytikernes forventninger. Det skyldes nok forsigtighedshensyn, men det gør, at aktien får lov til at sætte sig lidt, siger aktiechef i Amagerbanken, Søren Møller Sørensen.
Aktien faldt 1,3 pct. til kurs 549.
Uden for C20 steg Søndagsavisen 12 pct. til kurs 38,5, efter at selskabet opjusterede forventningerne til 2009, og selskabets direktør Mads Dahl Andersen over for Direkt endvidere gav udtryk for forventninger om en bedre indtjening i 2010.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-01-21
https://nyheder.tv2.dk/business/2010-01-19-aktier-c20-i-staerkt-comeback,"Det meste af tirsdagen lå en klar overvægt af de danske aktier i negativt terræn, men en overraskende positiv åbning på børserne i New York sikrede et stærkt comeback for C20-indekset.
C20 lukkede 0,14 pct. højere i niveau 360,47 efter at have været helt nede i 355,11 i løbet af dagen.
Hovedbegivenheden var regnskabet fra den amerikanske storbank Citigroup, som umiddelbart skuffede med et underskud på enorme 7,6 mia. dollar i fjerde kvartal.
- Nogle havde frygtet et endnu værre regnskab fra Citigroup, og det har vendt markedet lidt, selvom der stadig er lidt salgspres på bankerne herhjemme i øjeblikket, siger chef for handel med skandinaviske aktier i Sydbank, Ole Kjær Jensen, til nyhedsbureauet Direkt og tilføjer:
- Der kommer mange bankregnskaber fra USA onsdag, så sektoren vil fortsat være i fokus.
Da markedet havde sundet sig over Citigroups enorme tab, blev Citigroup-aktien faktisk handlet i plus i USA, hvilket trak de europæiske bankaktier med op. Herhjemme hjalp det dog ikke rigtigt. Jyske Bank, Danske Bank og Sydbank endte med minusser på 1,6-2,1 pct. i niveauerne 205, 132,9 og 143,5.
Værst i C20 gik det dog for Genmab, som faldt 2,7 pct. til kurs 99,75, men det skyldtes gevinsthjemtagning efter en stigning på over 10 pct. siden torsdag.
- Der bliver taget lidt gevinster hjem efter en god start på 2010. Det rammer bankerne, som er kørt meget op, siger senioraktiehandler i Handelsbanken, Claus Thestrup, til nyhedsbureauet Direkt og fortsætter:
- I regnskabssæsonen vil fokus være på omsætningsforventningerne til 2010. Nu batter omkostningsbesparelserne ikke rigtig længere, og der skal ske noget på toplinjen.
Lundbeck lukkede 1 pct. lavere i kurs 102, efter den amerikanske partner Forest Labs kom med salgstal for det storsælgende depressionsmiddel Lexapro, som umiddelbart var bedre end ventet.
- Vi forventer, at det bedre end ventede salg primært skyldes lageropbygning, og vi ser dermed ikke en forbedret markedssituation for Lexapro. Vi ser dermed fortsat en tendens til, at Lexapro taber markedsandele på det amerikanske marked frem mod patentudløbet i USA i marts 2012, vurderer analytiker i Sydbank, Rune Majlund Dahl.
I toppen af C20 lå Danisco med et plus på 2,6 pct. til kurs 379, uden der var det helt store på nyhedsfronten. Danisco skrev i en pressemeddelelse, at selskabet ser store muligheder i et nyt projekt om at udvikle en metode til fremstilling af en vigtig ingrediens i modermælk.
Blandt sidepapirerne faldt Sanistål knap 11 pct. til kurs 74,5, efter Børsen satte fokus på selskabets trængte økonomiske situation.
Capinordic nedjusterede og sagde farvel til topchef Lasse Lindblad med øjeblikkelig virkning, hvilket sendte aktien 4,2 pct. ned til i kurs 2,73.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-01-19
https://nyheder.tv2.dk/business/2010-01-14-aktier-rederier-og-flsmidth-hjaelper-c20-mod-2008niveau,"KØBENHAVN (Direkt) Det danske aktiemarked har torsdag som ventet lagt fint fra land trukket af de danske rederiaktier og FLSmidth, der har vundet en ordre Kina.
Carlsberg tumler som ventet rundt i bunden af C20, efter også britiske politikere er begyndt at rasle med afgiftssablen for at bekæmpe alkoholforbruget.
C20-indekset åbner 1,12 pct. højere i 360,51. Holder niveauet dagen ud, vil det være højeste slutniveau siden september 2008.
Norden og A.P. Møller - Mærsk følger i hælene på pæne stigninger i de japanske rederiaktier. Den japanske finansavis, Nikkei, skriver, at rederiet Mitsui OSK Lines i tredje kvartal seksdoblede indtjeningen til 10 mia. yen, eller godt 550 mio. kr. Der fremgår ingen kilde på oplysningerne, der kommer et par uger, før regnskabet skal offentliggøres. En talsmand fra Mitsui siger til Bloomberg News, at oplysningerne ikke stammer fra rederiet.
De japanske rederiaktier steg dog alle markant i torsdagens handel med mellem 5 og godt 7 pct. Herhjemme er B-aktien i Mærsk åbnet 2,3 pct. højere i 42.300. Norden stiger 3 pct. til 250, og FLSmidth kiler sig ind mellem Norden og Mærsk med et plus på 2,4 pct. til 378,8.
FLSmidth har fået en ordre i Kina og indleder en langsigtet satsning, der skal styrke Valby-koncernens position i landet.
Imens ligger Carlsberg som eneste C20-aktie i minus. The Telegraph skriver, at britiske politikere planlægger at indføre høje minimumspriser på alkoholiske drikke.
Den britiske regering ønsker en minimumspris i niveauet 0,4-0,5 pund per genstand, hvilket vil svare til mere end en fordobling af prisen på de billigste alkoholiske drikke i supermarkederne. Seks øl vil dermed komme til at koste omkring 6 pund, eller 50 kr., mens en flaske vin vil koste minimum 4,5 pund.
Carlsberg-aktien falder 0,4 pct. til 393,3 i det i øvrigt stærkt positive marked.
Bang & Olufsen er blandt de sidepapirer, der har bedst tag i investorerne fra morgenstunden, med et plus på 4 pct. til kurs 79. Salget af B&O's to nye tv-apparater går godt, vurderer Alm. Brand Markets på baggrund af en rundringning til omkring 50 forhandlere i Danmark, Tyskland og Storbritannien. Alm. Brand har af samme grund opjusteret anbefalingen til 'køb' med et kursmål på 95 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-01-14
https://nyheder.tv2.dk/business/2010-01-11-aktier-c20-giver-resten-af-europa-baghjul,"KØBENHAVN (Direkt) Det danske C20-indeks er flyvende mandag, hvor en række af de mest tungtvejende aktier hiver mod plus.
Indekset stiger ved middagstid med 2,7 pct. til 362,79, efter nyhedsstrømmen primært har været positiv for mange af selskaberne. I resten af Europa oplever de toneangivende indeks stort set kun stigninger på under 1 pct.
Øverst i C20-indekset ligger Lundbeck med en stigning på 4,7 pct. til kurs 103,60. Selskabet har afsluttet sine forhandlinger om priser og tilskud vedrørende Parkinsons-midlet Azilect i Frankrig. Derfor skal midlet nu lanceres på det franske marked i samarbejde med partneren Teva Pharmaceuticals.
Lundbeck er desuden optaget blevet optaget i et par europæiske aktieindeks på bekostning af det tyske stålforetagende ThyssenKrupp. Lundbeck vil dermed fremover være at finde blandt medlemmerne af Dow Jones Stoxx Select Dividend 30 Index samt Dow Jones STOXX Global Select Dividend 100 Index.
Rederierne ligger også til at have en særdeles positiv dag. D/S Norden og A.P. Møller - Mærsks B-aktie stiger begge med 4,1 pct. til henholdsvis 247,20 kr. og 42.570 kr. D/S Torm ligger i et plus på 6,7 pct. til 71,50 kr.
Sydbank spår mandag om højere gennemsnitlige containerrater i 2010, og de asiatiske rederier har ligget til lune stigninger i mandagens handel. Jyske Bank har desuden løftet sit kursmål på Mærsk.
- Aktien er kommet meget stærkt fra start i 2010, men efter vores vurdering er der mere at komme efter. Vores sum-of-the-parts værdiansættelse peger på en fair værdi på 49.000 kr., mens den relative værdiansættelse efter vores vurdering trækker en smule ned, skriver Jyske Bank om Mærsk i en kommentar.
Carlsberg nyder godt af, at Heineken har købt bryggeridelen af mexicanske Femsa. Handlen blev lukket til en pris af 11 gange EBITDA, og da Carlsberg handles til en lavere pris, sender det aktien op med 3,7 pct. til kurs 410.
Uden for C20-indekset er der fokus på ØK, der får kurstæsk, efter Venezuela har devalueret sin valuta. Samtidig skriver svenske Dagens Industri, at der er risiko for statsbankerot i landet. ØK falder med 6,0 pct. til 174 kr.
Ejendomsselskaberne har det også svært. Olicom og Tower Group falder med 25 pct. og 13,3 pct. til henholdsvis kurs 0,03 og 6,50, mens Schaumann og Sjælsø Gruppen ligger i minusser på 11,6 pct. til 1,52 kr. og 6,9 pct. til 10,80 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2010-01-11
https://nyheder.tv2.dk/business/2009-12-28-vestasinvestorer-loefter-c20,"C20-indekset ligger i et lille plus på en handelsdag, hvor der ikke er mange investorer i markedet.
Men de er dog i stand til at løfte indekset med 0,9 procent til indeks 335,69.
Vestas nyder godt af, at selskabet har fået en ordre i Kina på 20 stk. V90-2,0 MW-vindmøller.
December har været en neglebidende affære for Vestas, der skulle udvide ordrebogen gevaldigt for at nå sin guidance for hele året. Aktien stiger mandag med 1,8 pct. til 306,50 kr.
FLSmidth ligger fortsat i toppen af indekset med en stigning på 1,6 pct. til 376 kr. Ingeniør- og cementselskabet har haft et forrygende år med en stigning på 109,7 pct. indtil videre, og senest lever det højt på at have fået en ordre på at levere udstyr til en cementfabrik i Tunesien.
Samtidig afslørede selskabet over for nyhedsbureauet Direkt, at det har samtaler med Ecuadors industriminister om at modernisere landets cementindustri.
Sydbank ligger øverst i C20-indekset, uden der dog er nogle selskabsspecifikke nyheder at hænge stigningen på 1,9 pct. op på.
I bunden af det tunge indeks findes Novo Nordisk, der ligger i et minus på 1,5 pct. til 333 kr. Investorerne venter utålmodigt på nyt om Victoza fra de amerikanske sundhedsmyndigheder.
Meldingen skulle komme i fjerde kvartal - altså senest torsdag, og i Novo Nordisk venter man stadigvæk, at meddelelsen dukker op inden da, siger kommunikationschef Mike Rulis.
William Demant og Novozymes falder med henholdsvis 1,2 pct. og 1,1 pct., og de bliver formentlig trukket ned af generelle fald i sundhedssektoren i Europa.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-28
https://nyheder.tv2.dk/business/2009-12-28-aktier-c20-i-stille-stigning,"KØBENHAVN (Direkt) De danske aktier kommer fra start med flest stigninger mandag morgen. C20-indekset ligger efter godt et kvarters handel 0,6 pct. højere i indeks 337,24.
FLSmidth er endnu engang forrest i feltet med stigninger på 1,8 pct. til 376,50 kr. Selskabet bekræftede før jul, at det har underskrevet en kontrakt i Tunesien, hvilket har givet aktien et kursspring. Den har ikke ligget så højt siden september 2008.
Carlsberg ligger 1,3 pct. højere i 385,50 kr., efter selskabet i ugen før jul havde en faldende aktiekurs som følge af nyheden om, at russiske embedsmænd er i gang med at undersøge, hvorvidt det er fordelagtigt at lave statsmonopol på salget af alkohol.
A.P. Møller - Mærsks A-aktie ligger 0,9 pct. højere i 35.700 kr., mens B-aktien handles i et plus på 0,6 pct. til 36.800 kr. Selskabet nyder formentlig godt af den generelt positive stemning på markedet med stigninger til de asiatiske rederier.
I bunden af det C20-indekset ligger William Demant, der falder med 1,7 pct. til 384 kr. Novozymes ligger til et minus på 0,5 pct. til 543 kr., mens Novo Nordisk ligger 0,2 pct. lavere i 337,50 kr.
Novo Nordisk har meldt ud, at selskabet forventer en afgørelse fra de amerikanske sundhedsmyndigheder på Victoza i fjerde kvartal. Denne er dog endnu ikke kommet, og det kan trykke prisen en smule.
Det samme kan gøre sig gældende for GN Store Nord, der venter på nyt om sin retssag i Polen. Aktien er dog endnu ikke handlet.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-28
https://nyheder.tv2.dk/business/2009-12-23-aktier-c20-paa-blandet-juleferie,"KØBENHAVN (Direkt) FLSmidth kørte i helt sit eget tempo lillejuleaftensdag, og det var lige akkurat nok til at sikre et plus til C20-indekset. En lille overvægt af selskaberne lukkede i plus. Det mest bemærkelsesværdige var dog en forholdsvis høj volumen i markedet trods juletiden.
C20-indekset lukkede 0,25 pct. højere i niveau 335,08.
- Det mest spændende er, at der stadig er stor aktivitet i markedet. Der er mange flere ordrer end normalt på denne tid, og det har været mønstret hele ugen, fortæller chefhandler i Danske Bank, Mads Zink, til nyhedsbureauet Direkt og fortsætter:
- OMX gik over til et nyt C20-indeks mandag med en anderledes vægtning, hvilket har medført store forskydninger. Eksempelvis er Mærsk vægtet ned fra 22 til 13 pct. Det kan også være noget skatteomlægning, der har spillet ind.
Det lignede længe et sikkert plus til C20, men i den sidste handelstime vaklede indekset noget, efter et overraskende fald i salget af nye boliger i USA.
- Vi så nogle halvsløje nøgletal sidst på eftermiddagen, som fik markedet lidt under pres igen, men nøgletal påvirker ikke så meget i øjeblikket, da der er ordrer i markedet, som skal på plads inden nytår, forklarer chefhandleren.
FLSmidth viste i den grad vejen med en stigning på ekstra 3,6 pct. oven i plusset på 2,4 pct. tirsdag, da selskabet bekræftede, at det har underskrevet en kontrakt i Tunesien, og desuden fortalte til Direkt, at det har holdt møder med Ecuadors industriminister, Xavier Abad, omkring en genoplivning af landets cementsektor. Aktien lukkede i kurs 370, hvilket er det højeste lukkeniveau i over 15 måneder.
I den anden ende af C20 lå Genmab og Vestas. Genmab er igen tilbage i en negativ kursudvikling uden specifikke nyheder, men der lå mange salgsordrer, hvilket også gjorde sig gældende for Vestas, som ellers endelig fik en ordre.
- Der er salgsordrer i markedet på Genmab og Vestas, og derfor faldt selskaberne, siger Mads Zink.
Vestas brød ellers ordretørken, efter Global Wind Power placerede en ordre på samlet 140 MW til projekter i Bulgarien og Rumænien. Tidligere på onsdagen gned DONG Energy dog salt i såret for Vestas ved at udvide den i forvejen omfattende kontrakt med Siemens Wind Power.
Vestas faldt 0,5 pct. til kurs 301, mens Genmab blev bundprop i C20 med et fald på 2,1 pct. til 83,5. Genmab steg dog mere end 16 pct. i sidste uge.
Blandt sidepapirerne rettede ØK sig 2,9 pct. til kurs 180, efter et minus tirsdag på 4,4 pct., da et amerikansk selskab opgav at hente dollar ud af Venezuela til myndighedernes officielle og gunstige kurs, men i stedet benyttede sig af den langt mindre lukrative valutakurs i parallelmarkedet. ØK har endnu ikke fået sit 2007-udbytte på 45,7 mio. dollar ud af Venezuela.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-23
https://nyheder.tv2.dk/business/2009-12-23-aktier-flsmidth-holder-c20-i-plus,"KØBENHAVN (Direkt) FLSmidth kører i helt sit eget tempo onsdag, og det sikrer et plus til C20-indekset. 13 selskaber ligger ved 13-tiden i positivt terræn, mens syv selskaber falder.
C20 noterer en fremgang på 0,4 pct. til niveau 335,55.
FLSmidth viser i den grad vejen med en stigning på ekstra 3,9 pct. oven i plusset på 2,4 pct. tirsdag, da selskabet bekræftede, at det havde underskrevet en kontrakt i Tunesien, og fortalte til Direkt, at det har holdt møder med Ecuadors industriminister, Xavier Abad, omkring en genoplivning af landets cementsektor. Aktien handler i kurs 372, hvilket er det højeste niveau i over 15 måneder.
A.P. Møller - Mærsk tiltrækker også købere, og B-aktien stiger med 0,6 pct. til kurs 36.800 oven på tirsdagens milliardinvestering i rettigheder til en række oliefelter i Den Mexicanske Golf. Jyske Bank vurderer, at investeringen er attraktiv, da Mærsks andel i de tre felter nok snarere udgør omkring 300 mio. tønder olieækvivalenter end de godt 200 mio. tønder, selskabet selv stillede i udsigt tirsdag.
I den anden ende af C20 ligger Genmab og Vestas. Genmab er igen tilbage i en negativ kursudvikling uden specifikke nyheder, men der tages nok penge hjem til julegaverne efter en stigning på over 16 pct. i sidste uge. Genmab ligger 1,2 pct. lavere i kurs 84,25.
DONG Energy har gnedet mere salt i såret for Vestas ved at udvide den i forvejen omfattende kontrakt med Siemens Wind Power. Vestas falder 0,8 pct. til kurs 300.
Blandt sidepapirerne retter ØK sig 2,3 pct. til kurs 179, efter et minus tirsdag på 4,4 pct., da et amerikansk selskab opgav at hente dollar ud af Venezuela til myndighedernes officielle og gunstige kurs, men i stedet benyttede sig af den langt mindre lukrative valutakurs i parallelmarkedet. ØK har endnu ikke fået sit 2007-udbytte på 45,7 mio. dollar ud af Venezuela, selv om allokeringen af amerikansk valuta til formålet har været godkendt i et stykke tid.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-23
https://nyheder.tv2.dk/business/2009-12-21-aktier-c20-tabt-bag-den-europaeiske-vogn,"KØBENHAVN (Direkt) Mens resten af Europa holdt fælles julefest, var det danske aktiemarked tilsyneladende røget i skammekrogen mandag. De fleste europæiske indeks steg med over 1 pct., mens det danske C20-indeks lukkede med et minus på 0,9 pct. i indeks 331,41.
Ifølge Klaus Andersen, der er handler i Jyske Bank, var der ingen åbenlys grund til, at de danske aktier faldt så meget.
- Danmark er usædvanligt hårdt ramt i dag. På trods af, at pensionspengene skulle vælte ind, så er det ikke danske aktier, man vælger, forklarer han til nyhedsbureauet Direkt.
Der var størst fokus på Carlsberg, fordi russiske embedsmænd er i gang med at undersøge, om det kan være en fordel for landet at indføre et monopol på salget af alkohol. Det kan komme til at påvirke aktien på længere sigt.
- Det kan blive et par lidt trælse måneder nyhedsmæssigt, fordi det ikke er noget, der går i sig selv inden for de næste fjorten dage. Indtil udgangen af første kvartal vil der sandsynligvis være spekulationer om, hvad den her rapport den kan indeholde, vurderer Klaus Andersen.
Carlsberg blev C20-indeksets bundprop, da aktien faldt med 2,5 pct. til 374,50 kr.
Vestas-aktien ømmede sig noget ovenpå fiaskoen ved klimatopmødet. Der var heller ikke nyt på ordrefronten, og det sendte aktien ned med 2,0 pct. til 301,50 kr. Desuden var der rygter om, at det kinesiske energiselskab Huaneng Group vil placere en stor vindmølleordre hos Hyundai. Selskabet har ellers i 2007 købt 53 møller af Vestas.
Uden for C20-indekset var KlimaInvest presset af det skuffende resultat ved COP15-mødet. Det har betydet, at selskabet må udskyde et projekt, som var relateret til FN, hvilket fik aktien til at lukke 6,5 pct. lavere i 43,50 kr.
Også Amagerbanken måtte finde sig i at få tæsk af investorerne. Aktien var blandt de 15 mest handlede mandag, fordi nogle investorer tilsyneladende gerne vil af med deres nyindkøbte aktier.
- De nye aktier blev frigivet i fredags, så den fik nogle klø der, og det får den igen i dag. Der er nogen, der har været inde og ville lave en hurtig mønt på at ville få den rabat, der var på tegningsretterne, og den skal de bare ud af med det samme, fortæller Klaus Andersen.
Aktien faldt med 13,9 pct. til 43,90 kr.
Den positive overraskelse var Cimber Sterling, der ellers har fået en hård start på børsen. Aktien steg med 15,8 pct. til 6,95 kr. Storaktionæren Bitten og Mads Clausens Fond meldte ud over for Direkt, at en nedjustering 'ikke får os til at ryste på hånden'. Desuden har det lille flyselskab meldt ud, at det øger antallet af indenrigsafgange.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-21
https://nyheder.tv2.dk/business/2009-12-10-c20-tom-ordrebog-saenker-vestas,"Eliteindekset på fondsbørsen i København bevægede sig hele dagen omkring et uændret niveau og lukkede 0,1 procent lavere i indeks 331,9.
Vestas-aktien var i særdeleshed med til at holde C20-indekset i et lavt niveau. Årsagen er, at vindmølleproducentens ordrebog bliver tyndere og tyndere.
Vindmøllegiganten lukkede 4,2 procent lavere i kurs 317,75 og rettede sig dermed en smule i løbet af eftermiddagen, eftersom aktien var ned med 7 procent tidligere torsdag.
Nervøsiteten går på, at Vestas taber markedsandele i USA, vurderer analytiker i Nordea Patrik Setterberg over for nyhedsbureauet Direkt.
Også Genmab og FLSmidth lå med i bunden med kursfald på henholdsvis 3,3 og 1,3 procent.
De to tunge Mærsk-aktier gjorde ellers deres til at hive C20 i plus, da de steg 1,7 procent.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-10
https://nyheder.tv2.dk/business/2009-12-09-aktier-c20-ubeslutsomt-fra-start,"KØBENHAVN (Direkt) De danske aktier har ikke helt kunne beslutte sig for retningen onsdag morgen, hvor C20 er gået i minus efter at være startet ud i plus. Fokus er rettet mod forsikringsselskabet Topdanmark, som skruer ned for sit aktietilbagekøbsprogram de kommende år. Eliteindekset er efter knapt en times handel dalet 0,3 pct. til niveau 332,3.
Bunden i C20 udgøres af Topdanmark, som holder kapitalmarkedsdag. Allerede inden løjerne starter, har selskabet meddelt, at det allerede nu forbereder sig på at styrke basiskapitalen yderligere til de fremtidige, lovmæssige krav. En styrkelse af basiskapitalen betyder, at tilbagekøbet af egne aktier i 2010 og 2011 vil være lavere end normalt. Aktien falder 2,8 pct. til 697 kr.
I toppen af indekset finder man enzymproducenterne Novozymes og Danisco, der begge stiger 0,6 pct. til henholdsvis 534 og 323 kr. Der er umiddelbart ingen specifikke nyheder på selskaberne eller sektoren, men aktierne har dog vist sig påvirkelige over for det igangværende klimatopmøde i København.
Uden for de stores selskab stiger Sjælsø Gruppen 5,3 pct. til 12 kr. Selskabet har afsluttet en kapitalrejsning og sikret sig et bruttoprovenu på 505,1 mio. kr. Til gengæld falder Morsø Bank 6,0 pct. til 552 kr., efter Dagbladet Børsen har fortalt, at bankens deltagelse i Bankpakke II trues af et lån til et ejendomsprojekt i Værløse.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-09
https://nyheder.tv2.dk/business/2009-12-03-aktier-svaervaegtere-tyngede-c20,"KØBENHAVN (Direkt) Det danske aktiemarked klarede sig torsdag dårligere end resten af Europa, hvilket i høj grad kan tilskrives, at investorerne valgte at sælge ud af sværvægtere som Novo, Mærsk og Vestas.
- Det er tre af de tungeste koder i det danske C20-indeks, og det er årsagen til, at det danske marked ligger og underpræsterer i forhold til resten af Europa, siger chefhandler Mads Zink fra Danske Markets.
C20-indekset endte dagen i et minus på 0,7 pct. til niveau 334,89. Novo Nordisk, som vægter 23 pct. i C20-indekset, trak ned med et fald på 2,5 pct. Aktien kan være præget af usikkerhed om udfaldet af ansøgningen om godkendelse af diabetesmidlet Victoza i USA.
- Novo har jo lovet, at der ville komme Victoza-nyheder ind i løbet af fjerde kvartal fra USA. Jo tættere, vi kommer på årsafslutningen, jo mere begynder investorerne at tvivle på, at der kommer noget derfra. Så jeg tror, at aktien godt kan blive lidt anstrengt herfra, siger Mads Zink.
Uden deciderede nyheder faldt Mærsk desuden 1,9 pct., og Vestas sluttede i et minus på 1,1 pct. i kurs 350.
- Der ligger en mægler og sælger massivt ud i Vestas, hvilket er grunden til, at den ligger som den gør, siger Mads Zink.
Den største sælger i aktien var Erik Penser Bankaktiebolag, der netto solgte 10 gange så meget, som den næststørste sælger i aktien, og det var altså mere, end hvad aktiekursen kunne holde til.
Omvendt blev Carlsberg mere og mere styrket gennem dagen, og aktien sluttede 3,2 pct. højere i kurs 390. Og her er det interessant ligeledes at bemærke, hvem der har været mest aktiv på købersiden.
- Den mægler, som sælger massivt ud i Vestas, er faktisk stor køber i Carlsberg. Erik Penser har omtrent købt dobbelt så meget som næststørste nettokøber i aktien. Så det er ham, der ligesom skævvrider de to aktiekoder i dag, siger Mads Zink.
Investorerne viste endvidere god appetit på Danske Bank, der steg pænt for tredje dag i træk. Aktien steg således 2,8 pct. til kurs 118.
- Danske Bank-aktien er med virkning fra 1. december blevet vægtet op i KAX-CAP indekset, som er et indeks, som mange investeringsforeninger følger. På den baggrund har vi set rigtigt mange købere i aktien de sidste par dage, siger Mads Zink.
Også Nordea lå dog stærkt og sluttede med et plus på 2,4 pct. til kurs 54. De bankrelaterede aktier i Europa viste generelt gode takter, efter at den amerikanske storbank Bank of America sent onsdag meddelte, at den vil tilbagebetale de 45 mia. dollar, som banken har fået i redningshjælp fra regeringen.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-03
https://nyheder.tv2.dk/business/2009-12-03-aktier-novo-holder-c20-tilbage,"KØBENHAVN (Direkt) Mens de europæiske aktiemarkeder generelt har lagt fint fra land, holder det danske aktiemarked kun akkurat snuden oven vande.
C20-indekset er åbnet 0,12 pct. højere i 337,51, trods stigninger i fire ud af fem indeksmedlemmer.
Et fald i Novo Nordisk på 1,3 pct. til kurs 340,5 trækker godt ned i det samlede regnskab, da Novo-aktien vægter lige knap en fjerdedel i C20. Den schweiziske medicinalkæmpe Roche offentliggjorde onsdag lovende data for GLP-1-analogen Taspoglutide til behandling af type 2 diabetes. Midlet, der tages en gang ugentligt, skal på sigt tage kampen op med Novos GLP-1 analog Victoza, der tages en gang dagligt.
Samtidig ligger A-aktien i Mærsk 0,6 pct. lavere i kurs 35.500, mens B-aktien stiger 0,3 pct. Det japanske finanshus Nomura har genvurderet udsigterne for transportsektoren og har i den forbindelse fastholdt anbefalingen af Mærsk på 'reducer'. Kursmålet er hævet, men kun til 32.500 kr.
Til gengæld er Nomura meget mere positiv, når det kommer til vognmandskoncernen DSV. Her ændres anbefalingen til 'køb' fra 'neutral' med et kursmål på 120 kr. mod tidligere 90 kr. DSV-aktien ligger lunt i svinget fra åbningen med et plus på 1,2 pct. til 89,5.
Også for det hårdt pressede SAS er Nomura nu mere optimistiske, idet kursmålet nu hedder 5,80 svenske kr. mod før 4,70 svenske kr. Anbefalingen lyder nu på 'neutral' mod før 'reducer'. Omregnet til danske kr. er Nomuras nye kursmål for SAS 4,19 kr., eller et godt stykke over kursen torsdag morgen på 3,31 kr. Det er en stigning på 3,4 pct. fra onsdag.
Blandt bankerne ligger Danske Bank og Nordea 1,7 pct. og 1,9 pct. højere i kurserne 116,5 og 53,75.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-12-03
https://nyheder.tv2.dk/business/2009-11-06-aktier-dramafrit-c20,"KØBENHAVN (Direkt) Det er ikke de voldsomme udsving, der præger det danske eliteaktieindeks C20 fredag middag. Coloplast får en lille belønning for et stærkt regnskab, og de øvrige papirer synes ikke at føle nogen voldsom trang til at stikke ud. Ved 12.45-tiden handler indekset 0,4 pct. højere i 331,0.
Bedst går det for Coloplast, som fredag morgen indviede markedet i sine præstationer i regnskabsåret 2008/09. Selskabets resultater og forventninger til det kommende år varierede ikke voldsomt fra markedets forudsigelser, men selskabet valgte at genoptage sit aktietilbagekøbsprogram, hvilket blev godt modtaget. Aktien ligger 2,6 pct. højere i 427,50 kr.
- Det er et pænt regnskab fra Coloplast, som dog ikke er prangende. Når aktien stiger, så skyldes det meldingen om et aktietilbagekøb for 1 mia. kr. samt et udbytte, der med 7 kr. pr. aktie, var lidt højere end ventet, vurderer aktiehandler Michael Lyngsø fra Jyske Bank over for nyhedsbureauet Direkt.
I bunden af det gode selskab ligger biotekaktien Genmab, som torsdag eftermiddag lancerede en restruktureringsplan og nedjusterede sine forventninger til 2009. Til gengæld venter selskabet en fremadrettet omkostningsbesparelse på årligt 300 mio. kr.
Aktien faldt allerede torsdag med 9,3 pct., men det var øjensynligt ikke nok, da faldet er fortsat fredag, hvor Genmab er blevet nedjusteret af en række finanshuse og ligger 1,1 pct. lavere i kurs 115,75.
- Genmab fortsætter ned på den store nedskrivning torsdag. Salget af fabrikken i USA er foretrukket frem for en emission, hvilket egentligt er fornuftigt nok, men signalværdien er ikke god, og selvfølgelig skal aktien falde på det, siger Michael Lyngsø.
Blandt de øvrige aktier på den københavnske børs udmærker Royal Unibrew sig efter et kvartalsregnskab, der for anden gang i træk bød på en opjustering af forventningerne. Selskabet annoncerede samtidig en aktieemission på 400 mio. kr., men aktien stiger alligevel 11,4 pct. til 171,50 kr.
- Regnskabet fra Royal Unibrew er helt fantastisk, og det er derfor, at aktien stiger på trods af aktieemissionen, der medfører en udvanding. Aktien er ikke dyr, når man kigger på pengestrømmene, men jeg ville nok ikke købe den lige nu på grund af emissionen, konstaterer Michael Lyngsø.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-11-06
https://nyheder.tv2.dk/business/2009-11-02-c20-danske-bank-steg-paa-forventniger,"C20-indekset lukkede 0,7 procent højere i 326,49. Fremgangen kom især efter de amerikanske ISM-tal, der viser erhvervstilliden, var bedre end ventet.
Danske Bankkommer med regnskab tirsdag for 3. kvartal og allerede mandag tiltrak aktien sig opmærksomhed blandt investorer.
Toplinjen ventes at blive et vigtigt punkt i regnskabet, da vi her har set uensartede meldinger fra de store nordiske konkurrenter.
Danske Banks prognoser for 2009 er vage, så nyt fra denne kant kan blive afgørende, men forventninger er, at Danmarks største bank får et beskedent overskud. Aktierne i Danske Bank lukkede 4,1 procent højere i kurs 122.
Vestasvar også i søgelyset efter en nedjustering fra den indiske konkurrent Suzlon, mens Jyske Bank faldt tilbage på planerne om en kapitalforhøjelse.
Vestas faldt 0,5 procent til kurs 356,75. Den indiske Vestas konkurrent Suzlon har i weekenden aflagt regnskab, hvor afsætningsprognosen for helåret blev sænket til 1900-2100 MW fra 2400-2600 MW.
Jyske Bankfaldt 4 procent til kurs 182,50 efter weekendens annoncering af en aktieemission, som skal bringe 1,2 milliarder kroner i kassen.
Kapitalforhøjelsen skal bruges til at vinde markedsandel ved at øge udlånene samt at banken også kan fravælge at deltage i Bankpakke II, hvilket giver en rentebesparelse på 175-200 mio. kr. årligt. Det blev meddelt lørdag, og banken skriver, at den vil komme med yderligere information om emissionen i løbet af 2 uge af november.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-11-02
https://nyheder.tv2.dk/business/2009-11-02-aktier-danske-bank-forrest-i-c20-forud-for-regnskab,"KØBENHAVN (Direkt) Det danske aktiemarked fik en god start på den nye uge med en stigning i C20-indekset på 0,7 pct. til niveau 326,49. En stor del af fremgangen kan tilskrives Danske Bank, som steg 4 pct. til kurs 122 forud for tirsdagens regnskab for 3. kvartal.
- Der er nogle investorer, der lader sig eksponere lidt i Danske Bank forud for tirsdagens regnskab, konsteterer Ole Kjær Jensen, afdelingschef for skandinaviske aktier hos Sydbank.
At dømme efter et estimat indsamlet af SME Direkt, så er der udsigt til et beskedent overskud fra Danmarks største bank. Analytikerne venter i gennemsnit et overskud hos Danske Bank på 737 mio. kr. før skat i kvartalet.
Meget afhænger dog af nedskrivningerne på udlån, som ventes i niveauet 5748 mio. kr. Analytikernes estimater spreder sig dog mellem nedskrivninger på 4500 mio. kr. og hele 8070 mio. kr. for kvartalet.
Mandag eftermiddag var amerikanske nøgletal med til at løfte de danske aktier yderligere.
- Vi har egentlig ligget rimeligt fornuftigt det meste af dagen, men nu får vi lige lidt ekstra oven på de amerikanske nøgletal. Specielt er det opløftende at følge udviklingen i beskæftigelsesindekset, siger Ole Kjær Jensen, der refererer til det amerikanske ISM-indeks, der altså viser fremgang i beskæftigelsen i den amerikanske fremstillingsindustri.
Meldingerne fra USA understøttede ikke mindste de cykliske aktier, herunder FLS, der steg 1,7 pct. til kurs 274. FLS-aktien kan desuden have nydt godt af positive meldinger fra koncernens mineraldivision, hvor der efter en periode med faldende ordreindtag er lys forude.
- Vi ånder lettet op i det hele taget. Det er ikke et spørgsmål om, hvorvidt der kommer nye investeringer, men et spørgsmål om hvornår. Alt det fundamentale er intakt, siger administrerende direktør for FLSmidths mineraldivision Christian Jepsen.
Uden for C20 var der pres på Jyske Bank efter meldingen om, at banken vil udstede nye aktier for 1,2 mia. kr. Udsigten til flere aktier på markedet pressede bankaktien knap 4,0 pct. ned i kurs 182,5.
Bedre gik det for ALK-Abelló, som susede i vejret med 6,2 pct. til kurs 457 efter opløftende, amerikanske studier med selskabet græspollentablet Grazax.
- Det væsentlige er, at Grazax kommer på det amerikanske marked, så vi også kan få nogle licensbetalinger af salget, siger ALK-Abellós topchef Jens Bager.
Mandagens højdespringer var dog NunaMinerals, der steg hele 37,1 pct. til kurs 240 efter at have fundet klare indikationer på guld i to af fem boremål.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-11-02
https://nyheder.tv2.dk/business/2009-10-30-aktier-c20-kan-have-noget-til-gode,"KØBENHAVN (Direkt) Der er håb om en lettere positiv åbning på det danske aktiemarked, efter at det amerikanske marked torsdag fik sluttet dagen stærkt af. Herhjemme er der fortsat fokus på Novo Nordisk efter torsdagens regnskab, og desuden er DSV fredag regnskabsaktuel.
- Vi burde herhjemme have lidt til gode. Det amerikanske marked artede sig yderligere positivt efter dansk børslukketid torsdag, så jeg tror godt, vi kan komme til at se C20 åbne omkring 0,5 pct. højere fredag, siger Martin Munk, aktiehandler hos Jyske Bank, til nyhedsbureauet Direkt.
C20 steg torsdag blot 0,6 pct., mens flere børser i Europa nåede at stige omkring 2 pct. inden lukning - og de amerikanske børser i øvrigt ligeledes lukkede ca. 2 pct. højere. Fredag i Asien er der ligeledes pæne plusser, herunder i Japan, hvor Nikkei 225-indekset er kravlet op med 1,5 pct.
- Herhjemme afhænger meget imidlertid af Novo Nordisk og denne akties videre færd. Den skulle gerne finde et stabiliserende niveau efter torsdagens fald, som nok var lige i overkanten. Vi anbefaler i hvert fald vores kunder at samle op i aktien og fastholder vores købsanbefaling, siger Martin Munk.
Novo faldt torsdag 5,6 pct. til kurs 312 efter sit regnskab, som skuffede omkring meldingerne for 2010. Citigroup har i øvrigt sænket anbefalingen på aktien til 'hold' fra tidligere 'køb'.
DSV nedjusterer sine forventninger til 2009 i sit regnskab for tredje kvartal.
Herefter ser DSV en omsætning på 36-36,5 mia. kr., hvor man tidligere ventede 38,0. Samtidig venter koncernen nu en bruttofortjeneste på 8900 mio. kr. mod tidligere 9300 mio. kr.
Forventningerne til resultat af primær drift før særlige poster (EBITA) fastholdes dog på 1750 mio. kr. DSV faldt torsdag 0,8 pct. til kurs 82,9.
Anbefalingen af aktien i William Demant er blevet sænket til 'sælg' fra tidligere 'neutral' af analytikerne i finanshuset UBS. Kursmålet er sat til 330 kr. pr. aktie, eller et stykke under torsdagens slutkurs på 361 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-30
https://nyheder.tv2.dk/business/2009-10-26-aktier-c20-trodser-plusser-i-udlandet,"KØBENHAVN (Direkt) Det danske aktiemarked ligger mandag middag fortsat i negativt terræn, og trodser dermed udviklingen på flere af de øvrige børser i Europa, herunder i Paris, London og Frankfurt, hvor der er små plusser i de toneangivende indeks. Herhjemme ligger C20-indekset ved 12.45-tiden til et fald på 0,7 pct.
Jyske Bank kom bedre ud af tredje kvartal end ventet, og banken opjusterer forventningerne til hele året med 100-200 mio. kr. til en basisindtjening før nedskrivninger på udlån på 2800-2900 mio. kr. Der var tidligere ventet et overskud på ca. 2700 mio. kr. På den negative side løfter banken forventningerne til nedskrivningerne for hele året. Investorerne er overordnet godt tilfreds med resultaterne hos Jyske Bank og handler aktien 2,2 pct. højere i kurs 207,5.
Aktien i Sydbank synes også positivt påvirket af meldingerne fra konkurrenten - i hvert fald er også denne aktie også kravlet op med 2,2 pct. til kurs 136,5. Dermed er Sydbank den mest stigende aktie blandt C20-aktierne.
Det er dog primært minusser, der præger aktierne i C20, og værst går det for DSV, der sætter sig 2,3 pct. til kurs 86. S&P Equity Research har ellers løftet kursmålet på aktien til 106 kr. fra tidligere 94 kr., mens anbefalingen er fastholdt på 'køb'.
Desuden falder FLSmidth 1,6 pct. til kurs 286, efter at selskabet fra morgenstunden kunne fortælle, at selskabet har afbrudt en ordre med det australske selskab Aurox Resources, hvilket koster 550 mio. kr. i ordrebogen. Sagen er dog en enlig svale, forsikrer administrerende direktør Jørgen Huno Rasmussen.
- Det her siger intet om, hvordan verden ser ud nu. Aurox er et juniormineselskab. Det var deres første mine. De havde en god ide, men ikke særligt meget kapital, og det er den type kunde, der blev ramt hårdest af krisen, siger han til Direkt.
Auriga er ligeledes blandt dagens tabere med et fald på 6,8 pct. til kurs 88,5 oven på en nedjustering af forventningerne til hele året. Selskabet er ramt af et uventet stort dyk i priserne på plantebeskyttelsesmidlet glyphosat.
- Vi er i en situation, hvor vi i tredje kvartal har solgt større mængder end sidste år, men desværre har prisudviklingen i markedet været sådan, at det ikke har bidraget med indtjening, siger administrerende direktør for Auriga, Kurt Pedersen Kaalund, til Direkt.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-26
https://nyheder.tv2.dk/business/2009-10-16-aktier-industriselskaberne-foerer-c20-frem,"KØBENHAVN (Direkt) C20-indekset fastholder stigningstakten fredag middag, og det er fortsat de to store industriselskaber, FLSmidth og Vestas, der trækker gennemsnittet op.
Ved 12.15-tiden handler eliteindekset 0,9 pct. højere i niveau 343,3 efter begrænsede udsving i løbet af formiddagen. Eftermiddagen nøgletal for den amerikanske industriproduktion og University of Michigans forbrugertillidsindikator kan dog komme til at skabe bølger i kursudviklingen.
Fredag er endnu en god dag for FLSmidth, som fortsætter de gode takter efter den store cementordre fra Libyen onsdag til en værdi af ikke mindre end 970 mio. kr. Finanshuset SEB Enskilda har løftet sit kursmål på FLSmidth med en tier til 315 kr. Aktien stiger 2,9 pct. til kurs 297.
Vestas stiger ligeledes 2,9 pct. til kurs 341,75. Efter store fald den seneste måned har aktien igen fundet de positive takter, på trods af at det norske mæglerhos Fondsfinans fredag har sænket sit kursmål en halvtredser til 450 kr.
Dagens bundskraber er enzymfabrikanten Novozymes, som tager et fald på 1,2 pct. til 473 kr., efter Carnegie har drejet sin anbefaling 180 grader fra 'outperform' til 'underperform'.
Blandt sidepapirerne stiger SimCorp 4,0 pct. til kurs 1035, efter selskabet har indgået en licensaftale med en førende amerikansk-baseret finansiel institution.
- Kunden vil anvende SimCorp Dimension til bogføring- og back office aktiviteter i flere forretningsområder, hvilket inkluderer håndtering af en af USA's største realkredit porteføljer, skriver SimCorp i en kort meddelelse, hvor der ikke sættes navn på kunden.
Endelig fortsætter Amagerbanken sit comeback og stiger for femte dag i træk. Plusset lyder på 6,6 pct. til kurs 56,5, hvilket er over niveauet, aktien lå i, da banken i sidste uge meddelte, at den ikke opfylder Finanstilsynets solvenskrav.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-16
https://nyheder.tv2.dk/business/2009-10-16-aktier-industriselskaberne-foerer-c20-frem,"KØBENHAVN (Direkt) C20-indekset fastholder stigningstakten fredag middag, og det er fortsat de to store industriselskaber, FLSmidth og Vestas, der trækker gennemsnittet op.
Ved 12.15-tiden handler eliteindekset 0,9 pct. højere i niveau 343,3 efter begrænsede udsving i løbet af formiddagen. Eftermiddagen nøgletal for den amerikanske industriproduktion og University of Michigans forbrugertillidsindikator kan dog komme til at skabe bølger i kursudviklingen.
Fredag er endnu en god dag for FLSmidth, som fortsætter de gode takter efter den store cementordre fra Libyen onsdag til en værdi af ikke mindre end 970 mio. kr. Finanshuset SEB Enskilda har løftet sit kursmål på FLSmidth med en tier til 315 kr. Aktien stiger 2,9 pct. til kurs 297.
Vestas stiger ligeledes 2,9 pct. til kurs 341,75. Efter store fald den seneste måned har aktien igen fundet de positive takter, på trods af at det norske mæglerhos Fondsfinans fredag har sænket sit kursmål en halvtredser til 450 kr.
Dagens bundskraber er enzymfabrikanten Novozymes, som tager et fald på 1,2 pct. til 473 kr., efter Carnegie har drejet sin anbefaling 180 grader fra 'outperform' til 'underperform'.
Blandt sidepapirerne stiger SimCorp 4,0 pct. til kurs 1035, efter selskabet har indgået en licensaftale med en førende amerikansk-baseret finansiel institution.
- Kunden vil anvende SimCorp Dimension til bogføring- og back office aktiviteter i flere forretningsområder, hvilket inkluderer håndtering af en af USA's største realkredit porteføljer, skriver SimCorp i en kort meddelelse, hvor der ikke sættes navn på kunden.
Endelig fortsætter Amagerbanken sit comeback og stiger for femte dag i træk. Plusset lyder på 6,6 pct. til kurs 56,5, hvilket er over niveauet, aktien lå i, da banken i sidste uge meddelte, at den ikke opfylder Finanstilsynets solvenskrav.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-16
https://nyheder.tv2.dk/business/2009-10-14-aktier-c20-buldrer-frem-med-norden-i-front,"KØBENHAVN (Direkt) De danske aktier fortsætter med at vinde terræn onsdag, hvor kun en enkelt aktie i C20-indekset falder. Det er de cykliske papirer og i særdeleshed rederierne og bankerne, der stiger.
Ved 12.00-tiden stiger C20 1,8 pct. til niveau 338,8. I front finder man tørlastrederiet Norden, der stiger 4,9 pct. til 208,25 kr. Udover rederiaktiens cykliske natur er der onsdag et løft at hente i den koreanske stålproducent Posco, der ifølge Bloomberg News har hævet sine forventninger med hele 23 pct.
Også A.P. Møller - Mærsk klarer sig glimrende med en stigning på 3,4 pct. til kurs 39.100 uden selskabsspecifikke nyheder.
I banksektoren stiger Danske Bank 3,0 pct. til 131 kr. efter Deutsche Bank har løftet sin anbefaling fra 'hold' til 'buy' og kaldt Danmarks største pengeinstitut for 'Nordens billigste bankaktie'. Også Nordea og Sydbank er godt med og stiger henholdsvis 2,5 pct. til 51,75 kr. og 3,1 pct. til kurs 133,50.
Den eneste C20-aktie, der ikke kan prale af fremgang, er medicinaludstyrsproducenten Coloplast, som falder 0,5 pct. til 426 kr. Umiddelbart må faldet begrundes med aktiens defensive karakter.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-14
https://nyheder.tv2.dk/business/2009-10-14-aktier-c20-passerer-kritisk-niveau-i-sikker-stil,"KØBENHAVN (Direkt) C20-indekset passerede onsdag det kritiske niveau ved indeks 340 i sikker stil, og dermed er der lagt til flere stigninger de kommende dage. Især de cykliske aktier havde en stærk dag, og FLSmidth hentede en storordre hjem fra Libyen.
- Generelt ser det hele meget, meget stærkt ud. Stigningen er styret af de amerikanske regnskaber, som hidtil har været bedre end ventet, og vi ser også rimelig fortrøstningsfuldt på de kommende dage, siger seniorrådgiver Nils Lundsby fra Nordea til nyhedsbureauet Direkt.
C20-indekset lukkede i niveau 340,9 efter en stigning på 2,4 pct. Det er første gang i over et år, at indekset lukker over 340, som indekset hidtil har testet to gange i år uden succes. Tredje gang blev altså lykkens gang, og Nils Lundsby påpeger, at andre og mere toneangivende indekser på verdensmarkedet handler på 'interessante niveauer'.
I C20 var der mange aktier, der udmærkede sig med store stigninger. Bankerne fik et boost af et stærkt kvartalsregnskab fra den amerikanske investeringsbank JPMorgan, og Nordea steg 3,5 pct. til 52,25 kr., mens Sydbank lukkede i kurs 133,50 efter en stigning på 3,1 pct.
Endnu bedre gik det for Danske Bank, som udover støtten fra USA fik et løft af Deutsche Bank, som hævede sin anbefaling til 'buy' fra 'hold' og udpegede landets største pengeinstitut som 'Nordens billigste bankaktie'. Den steg onsdag 4,7 pct. til 133,25 kr.
De cykliske kvaliteter fornægtede sig ikke i transportsektoren, hvor der var fuld gas og happy jazz på dækket hos rederierne A.P. Møller - Mærsk og D/S Norden, som steg henholdsvis 5,0 pct. til 39.700 kr. og 3,7 pct. til kurs 205,75. Også DSV gik frem med 3,9 pct. til 89,90 kr.
Dagens helt store hjemlige nyhed kom dog fra Valby, hvor FLSmidth kunne lancere en af de for selskabet så livsvigtige ordrer og endda en ganske stor en af slagsen. 970 mio. kr. er på vej i pengekassen, efter det statslige, libyske selskab, Al Hadena National Company, har bestilt levering af udstyr og design af bygninger og konstruktioner til en cementfabrik hos det danske selskab.
- Det er et meget stærkt signal, og det er den slags markedet leder efter, forklarer Nils Lundsby om FLS-aktien, som onsdag steg 5,0 pct. til 286,50 kr.
I bunden af C20-indekset fandt man logisk nok de mere defensive medicinalaktier. Novo Nordisk var ene om at falde 0,5 pct. til 319 kr., mens Coloplast og Lundbeck begge steg 0,5 pct. til henholdsvis 430 og 104 kr.
Uden for elitepapirerne var der overraskende stille om Amagerbanken, som ellers har været garant for abnorme udsving de seneste fire handelsdage. Aktien steg 0,4 pct. til 48 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-14
https://nyheder.tv2.dk/business/2009-10-12-aktier-c20-naermer-sig-igen-det-besvaerlige-niveau,"KØBENHAVN (Direkt) Det danske aktiemarked bød mandag på gode gevinster til investorerne, og især landets største selskab, A.P. Møller - Mærsk, var en positiv oplevelse.
- Vi startede med at få en katalysator i Philips-regnskabet, som var bedre end ventet, og det gav en optur, som holdt ved og blev forstærket, efter USA åbnede, konstaterer afdelingschef for skandinaviske aktier i Sydbank, Ole Kjær Jensen, over for nyhedsbureauet Direkt.
C20-indekset lukkede 1,2 pct. højere i niveau 336,5 og er dermed ved at være tilbage ved den tekniske grænse i 340. Den har indekset testet to gange inden for de seneste seks uger uden succes, men tredje gang kan blive lykkens gang, vurderer Sydbank.
- Vi forventer, at vi godt kan slutte året højere end 340, og det kan meget vel være i forbindelse med den forestående regnskabssæson, at bruddet sker. Vi er stadig i den spæde start, men Alcoa og Philips har lagt stærkt ud, siger aktiechefen.
Den helt store slæbebåd i indekset var det stolte skib Mærsk, der trak hele 4,6 pct. op til kurs 38.500.
- Dels har vi set en positiv periodemeddelelse fra Neptune Orient Lines, og så har Goldman Sachs været ude med en positiv analyse, begrunder Ole Kjær Jensen stigningen.
Den Singapore-baserede konkurrent Neptune Orient Lines meldte om en lille volumenfremgang i de seneste fire uger, mens Goldman Sachs fastholdt Mærsk-aktien på sin 'conviction buy'-liste over særligt attraktive papirer, mens kursmålet blev løftet 44.000 kr. fra før 39.000.
Med i front var også biotekselskabet Genmab, der steg 4,4 pct. til kurs 141,75 uden selskabsspecifikke nyheder.
Det var dog ikke alt, der steg i C20, og på bunden fandt man tørlastrederiet Norden, som uden en entydig årsag sank 3,7 pct. til 203,50 kr. Mere håndfast materiale var der bag Vestas' kursfald på 2,0 pct. til kurs 318,50. Faldet kom, efter Handelsbanken skar 120 kr. af sit kursmål som følgende af en voldsom dæmpning af forventningerne til det amerikanske vindmøllemarked i 2010.
Uden for eliteindekset trak det i Amagerbanken, som steg 52 pct. til 39,70 kr. Aktien korrigerede opad fra morgenstunden, og ud på eftermiddagen understregede banken, at den ikke er ved at lukke, som ondsindede løbesedler i den københavnske metro ellers påstod. Endelig meddelte ejendomsselskabet Jeudan, at selskabet overtager en række ejendomme finansieret af Amagerbanken, hvorved bankens risiko ifølge bankekspert Bjarne Jensen sænkes, og det kan forbedre solvensen.
Jeudan køber samlet seks ejendomme for 1,2 mia. kr. Jeudan-aktien lukkede 2,2 pct. højere i kurs 422.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-12
https://nyheder.tv2.dk/business/2009-10-12-aktier-maersk-foerer-c20-mod-nyt-plus,"KØBENHAVN (Direkt) Det danske eliteindeks, C20, ligger på ny an til en udfordring af niveau 340, som indekset ikke har kunnet passere siden krisens udbrud. Mandag er indekset steget 1,0 pct. til 335,6 med A.P. Møller - Mærsk som trækdyr.
Konglomeratet stiger 3,0 pct. til 37.900 og topper dermed indekset sammen med biotekselskabet Genmab, der er gået 3,5 pct. frem til 140,50 kr.
I det hele taget er plusserne i overtal i indekset, som dog også indeholder faldende aktier som Vestas og Carlsberg, der begge er ramt af sænkede kursmål. Carlsberg falder 1,7 pct. til 344,50 kr., efter Sanford Bernstein og JPMorgan har sænket kursperspektivet, og sidstnævnte har sågar også halet anbefalingen ned til 'neutral' fra tidligere 'overvægt.' Vestas går 0,6 pct. tilbage til kurs 323, efter Handelsbanken har skåret 120 kr. af sit kursmål på grund af svage udsigter for det amerikanske marked i 2010.
Uden for eliteindekset trækker det i Amagerbanken, som stiger 40 pct. til 36,50 kr. som reaktion på sidste uges voldsomme kursfald, efter det kom frem, at banken ikke lever op til Finanstilsynets solvenskrav.
Nyheden om, at Brian Mertz Pedersen øjeblikket erstattes af Nils Carlsson som administrerende direktør it-selskabet Guava har sendt aktien op med 25 pct. Den nu forhenværende direktør blev i september idømt en bøde på 10.000 kr. og 20 dages betinget fængsel for at manipulere selskabets aktiekurs ved at handle med sig selv.
Endelig har Aktieugebrevet endnu engang skubbet Bioporto-aktien i vejret. Aktien stiger 17,2 pct. til 10,20 kr., efter ugebrevet har vurderet, at kursen kan komme helt op i niveauet 50-65 kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-12
https://nyheder.tv2.dk/business/2009-10-08-aktier-gode-udenlandske-nyheder-loefter-c20,"KØBENHAVN (Direkt) Det danske aktiemarked fulgte torsdag en positiv stemning i resten af Europa, hvor opløftende regnskaber var med til at understøtte markedet. Herhjemme faldt Amagerbanken dog over 30 pct., efter at Finanstilsynet har regnet sig frem til et højere solvenskrav for banken, end bankens nuværende kapitalposition dækker.
- Vi fik et pænt regnskab fra aluminiumsgiganten Alcoa, hvilket har gjort, at specielt cykliske aktier har fået et løft i Europa. Herudover har Pepsico rapporteret et ret flot regnskab, og så har vi set nogle gode nyheder omkring kapitalfonde, som er begyndt at røre på sig igen. Alt det lagt sammen gør, at vi har fået den her positive stemning på aktiemarkedet, som også har forplantet sig til Danmark, siger chefrådgiver Claus Paaske Larsen fra Nordea.
Herhjemme endte C20-indekset 0,7 pct. højere i niveau 333,04, og nogenlunde tilsvarende plusser kunne ses på de øvrige børser i Europa. Investorerne viste god appetit på de cykliske rederiaktier, og D/S Norden var topscorer i C20 med en stigning på 6,9 pct. til kurs 206,25, mens Mærsk A og B fulgte lige efter med stigninger på godt 3 pct. til henholdsvis kurs 35.700 og 36.900. I den negative ende af C20-skalaen fandt man Danske Bank med et fald på 1,6 pct. til kurs 127.
Blandt de mindre papirer dykkede Amagerbanken hele 31 pct. til kurs 36,8 efter meddelelsen om, at Finanstilsynets har opgjort Amagerbankens individuelle solvenskrav til at være 13,6 pct. - en vurdering, som Amagerbanken imidlertid ikke er enig i, hvorfor banken har indbragt afgørelsen for Erhvervsankenævnet. Selv har banken opgjort sit individuelle solvensbehov til 9,48 pct., hvilket, modsat Finanstilsynets vurdering, er på den rigtige side af bankens solvens per 30. juni 2009 på 11,5 pct.
Bang & Olufsen var ligeledes i fokus, idet selskabet aflagde regnskab for første kvartal, som bød på et underskud på 42,6 mio. kr. Resultatet var bedre end frygtet, idet analytikerne havde ventet et minus i størrelsesordenen 55,0 mio. kr.
- B&O har skåret kraftigt ned i omkostningerne, hvilket gjorde, at deres indtjening kom bedre ud end ventet. Der, hvor man løfter øjenbrynene lidt, er omkring deres omsætning, som udvikler sig dårligere end ventet, siger Claus Paaske Larsen.
B&O steg 2,4 pct. til kurs 64. H+H tordnede i vejret med 22 pct. til kurs 257,5 efter meldingen om, at forhandlingerne med Nordic Capital er skrinlagt, og bestyrelsen i stedet har iværksat arbejdet mod en fortegningsemission, der skal tilføre det trængte selskab 450 mio. kr. Samtidig ophæves A-aktiernes særlige stemmeret.
- Jeg er så sikker, som man kan være i denne situation, på, at emissionen bliver fuldt garanteret, fordi nogle af vores store b-aktionærer støtter den, og fordi vores finansielle rådgiver har haft kontakt til mange i markedet, siger bestyrelsesformand Anders C. Karlsson.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-10-08
https://nyheder.tv2.dk/business/2009-09-30-aktier-c20-skvulper-hoejere,"KØBENHAVN (Direkt) Det tegnede længe til en fin dag på det danske aktiemarked, men stemningsbarometeret faldt sidst på eftermiddagen, da endnu et amerikansk nøgletal skuffede. Det danske marked holdt dog akkurat skindet på næsen, og trodsede udviklingen i udlandet.
Herhjemme fulgte aktiemarkedet godt nok udlandet fra plus til minus tre minutter efter Chicago-indkøbschefernes forventningsindeks havde skuffet fælt, men en stærk slutspurt i de sidste fem minutter sendte igen C20-indekset oven vande, og indekset sluttede 0,1 pct. højere i 335,03.
William Demant skilte sig positivt ud med et plus på 3 pct. til kurs 378. Barclays hævede fra morgenstunden sit kursmål for William Demant med næsten 50 pct. til 380. Desuden oplyste den schweiziske konkurrent, Sonova, i en kortfattet meddelelse, at man undersøges af den tyske kartelkontrol.
- Som markedet tolker det, kan det åbne døren på klem for, at William Demant vinder nogle markedsandele. Men det er for tidligt at konkludere alt for meget, vurderer handler i Jyske Bank, Martin Munk, over for Nyhedsbureauet Direkt.
Også NKT lå godt til onsdag med et plus på 2,1 pct. til kurs 297. SEB Enskilda opjusterede kursmålet for aktien til 334 kr. fra 282 kr. og gentog anbefalingen 'køb'.
Coloplast faldt 1,5 pct. til kurs 425,5. Aktien var i høje omdrejninger mandag og tirsdag morgen, da den gik fra 423 til 442 forud for selskabets kapitalmarkedsdag i USA, men mistede pusten allerede tirsdag eftermiddag, da kapitalmarkedsdagen blev skudt i gang.
Også Genmab havde en svær dag, og lå længe til at slutte i det laveste niveau siden 2005. Men den undveg til slut og sluttede blot 1,3 pct. lavere i kurs 131,25. Biotekselskabet faldt i unåde i midten af august, efter det fejlslagne studie med lægemiddelkandidaten Arzerra i særligt syge lymfekræftpatienter.
Blandt onsdagens øvrige tabere var Novo Nordisk, der tog imod en lige venstre fra ærkerivalen Sanofi-Aventis. Den franske medicinalkæmpe slog onsdag på tromme for et nyt studie, der viser, at type 2-diabetikere skal tage 76 pct. højere dosis af et af Novos insuliner, end hvis de bruger en tilsvarende insulin fra Sanofi. Novo svarede igen med, at Sanofis konklusioner bygger på et forkert grundlag, da man har brugt Novos insulin forkert. Novo lukkede dog 1 pct. nede i 318,5.
SAS' bestræbelser på at få flyselskabets medarbejdergrupper til at sluge en stor lønnedgang er kommet en løsning nærmere, og aktien steg 5,3 pct. til kurs 3,6. Det var Jyllands-Posten, der berettede, at SAS er tæt på et gennembrud i forhandlingerne. Desuden kunne epn.dk fortælle, at SAS er på vej ud i en fyringsrunde, hvilket blev bekræftet af SAS.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-30
https://nyheder.tv2.dk/business/2009-09-28-aktier-medicinsk-jubel-uden-for-c20,"KØBENHAVN (Direkt) Det danske aktiemarked startet ubeslutsomt ud tæt på fredagens lukkeniveau. De største nyheder findes blandt medicinalselskaberne uden for C20-indekset.
Efter 20 minutters handel er C20-indekset steget 0,2 pct. til niveau 330,81. Umiddelbart åbnede indekset lavere, men efter kort tids handel vendte det rundt og gik i plus.
Indekset føres an af Vestas, der stiger 0,8 pct., efter Cheuvreux har løftet sit kursmål til 510 kr. fra før 300. Bagtroppen dannes af Nordea, der falder 1,5 pct. uden nogen entydig forklaring. Det er generelt småt med nyhederne blandt de mest populære papirer.
Uden for eliteindekset er der imidlertid glade dage hos allergivaccineproducenten ALK-Abelló, der har fået sin tabletbaserede græspollenvaccine, Grazax, godkendt som sygdomsmodificerende behandling i 27 europæiske lande. Aktien stiger 6,8 pct.
Hos Ambu kan man glæde sig over, at det patent, som konkurrenten fra Singapore, LMA, mente, at det danske medicofirma havde overtrådt, nu er dømt ugyldigt. Kendelsen kan fortsat ankes, men Ambu-aktien stiger alligevel 4,8 pct.
Endelig er der plus ud for fodboldklubben Silkeborg IF, efter den i weekenden hentede en overraskende over Brøndby IF på 4-1. Den jyske aktie stiger 8,6 pct., mens Brøndby til gengæld falder 5,3 pct.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-28
https://nyheder.tv2.dk/business/2009-09-25-aktier-danske-bank-og-maersk-traekker-c20-i-plus,"KØBENHAVN (Direkt) Det danske aktiemarked åbnede negativt, men pæne plusser til Mærsk-aktierne og Danske Bank sørger for, at C20-indekset giver det meste af Europa baghjul først på eftermiddagen.
C20-indekset ligger ved 13-tiden 0,85 pct. højere i niveau 331,66.
- Vi har fået nogle fornuftige nøgletal fra Frankrig, og så er to dage med korrektion tilsyneladende den længde, korrektioner har i øjeblikket, fortæller seniorhandler i Handelsbanken, Claus Thestrup, til nyhedsbureauet Direkt.
Feltet føres an af A.P. Møller - Mærsk-aktierne efter godt nyt fra Kina. B-aktien stiger 2,1 pct. til kurs 34.300.
- Mærsk stiger, da vi har fået de ugentlige tal for raterne ud ad Shanghai, som er steget i forhold til sidste uge, hvilket er vigtigt, da vi er i højsæsonen. Desuden faldt Mærsk meget torsdag, så den kommer pænt igen, siger Claus Thestrup.
Næstbedst går det for Danske Bank, der løftes 1,8 pct. til kurs 129,25 til trods for, at banksektoren falder i Europa. Forklaringen skal findes mod nord, hvor den norske storbank DnB NOR's emission på 14 mia. norske kr. har sat gang i spekulationerne om ikke også Danske Bank pønser på en lignende løsning i stedet for den dyre bankpakke 2.
- DnB NOR stiger godt 7 pct. i Norge efter annonceringen af emissionen, og det sætter lidt pres på Danske Bank for at gøre det samme. Med de nye regulativer fra EU er bankpakke 2 sparket lidt hen til hjørnespark, da den ikke vil tælle med i den beregning, man vil kigge på fremover. Og det giver spekulation om, at Danske Bank måske trækker sig ud og laver en kapitalforhøjelse i stedet for, fortæller Claus Thestrup og uddyber:
- Jeg mener, at det er meget realistisk. Men der er meget politik i det, fordi Danske Bank ikke lige kan slippe ud af bankpakke 2, da den er en stor garant i pakken, så det kræver, at politikerne går med til det, da pakken vil falde lidt til jorden. Hvis Danske Bank førtidsindfrier den obligation, som banken har udstedt, så vil staten dog få en gevinst, som kan gøre det spiseligt.
Værst i C20 går det for William Demant Holding, der falder 1,1 pct. til kurs 357, efter Morgan Stanley i en analyse foretrækker den schweiziske konkurrent Sonova. Anbefalingen af William Demant lyder 'undervægt'.
DSV er også lidt under pres, efter Citigroup har sænket anbefalingen af de to konkurrenter Kuehne+Nagel og Panalpina på grund af udsigterne for den europæiske transportsektor. DSV falder 0,9 pct. til kurs 92,2.
Blandt sidepapirerne falder Århus Elite 6,8 pct. til kurs 4,94 efter regnskabet for 2008/09, der viste et overraskende stort underskud på 43,5 mio. kr. Også i 2009/10 ventes et negativt resultat, og derfor skal forretningen nu slankes med frasalg af Århus GF, Bakken Bears, Århus Elite Badminton, Århus Elite Floorball og Århus Elite Dans, hvis der ellers er nogle købere.
Biotekselskabet BioPorto fortsætter de gode takter fra torsdag. Fredag har selskabet solgt 3,83 mio. nye aktier og derved sikret sig et nettoprovenu på 14,7 mio. kr., hvilket sikrer driften ind i 2011. Aktien stiger 14,4 pct. til kurs 6,75.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-25
https://nyheder.tv2.dk/business/2009-09-25-aktier-danske-bank-novo-og-maersk-sikrede-c20plus,"KØBENHAVN (Direkt) Mens de europæiske aktiemarkeder havde en blandet fredag, så blev det til plus herhjemme for C20-indekset. Det skyldtes pæne plusser til tungtvejende selskaber som Danske Bank, Novo Nordisk og A.P. Møller - Mærsk.
C20-indekset lukkede 0,41 pct. højere i niveau 330,23.
- Markedet mistede lidt momentum med de amerikanske nøgletal, som samlet set var lidt skuffende. Specielt ordreindgangen af varige goder skuffede, siger chef for skandinaviske aktier i Sydbank, Ole Kjær Jensen, til nyhedsbureauet Direkt med reference til et overraskende fald i varige goder i august, mens der var ventet fremgang.
Dagens topscorer blev Danske Bank med et plus på 1,2 pct. til kurs 128,5 på trods af, at banksektoren ellers trak mest ned rundt om i Europa. Forklaringen var ganske spektakulær og vil utvivlsomt blive diskuteret de næste uger. Den norske storbank DnB NOR's emission på 14 mia. norske kr. satte nemlig gang i spekulationerne om ikke også Danske Bank pønser på en lignende løsning i stedet for den dyre bankpakke 2.
- DnB NOR stiger godt 7 pct. i Norge efter annonceringen af emissionen, og det sætter lidt pres på Danske Bank for at gøre det samme. Med de nye regulativer fra EU er bankpakke 2 sparket lidt hen til hjørnespark, da den ikke vil tælle med i den beregning, man vil kigge på fremover. Og det giver spekulation om, at Danske Bank måske trækker sig ud og laver en kapitalforhøjelse i stedet for, fortæller seniorhandler i Handelsbanken, Claus Thestrup, til nyhedsbureauet Direkt og uddyber:
- Jeg mener, at det er meget realistisk. Men der er meget politik i det, fordi Danske Bank ikke lige kan slippe ud af bankpakke 2, da den er en stor garant i pakken, så det kræver, at politikerne går med til det, da pakken vil falde lidt til jorden. Hvis Danske Bank førtidsindfrier den obligation, som banken har udstedt, så vil staten dog få en gevinst, som kan gøre det spiseligt.
Næstbedst i C20 gik det Novo Nordisk, som ifølge aktiehandlerne rettede sig efter to svære dage onsdag og torsdag, efter de amerikanske sundhedsmyndigheder udskød den formelle tilbagemelding omkring diabetes 2-midlet Victoza. Novo Nordisk steg 1,1 pct. til kurs 317,5
På tredje- og fjerdepladsen kom de to Mærsk-aktier. B-aktien lukkede 0,6 pct. højere i kurs 33.800.
- Mærsk har været pænt oppe hele dagen på baggrund af, at China Shipping-indekset steg for 14. uge i træk. Det trækker aktien opad, selvom japanske Mitsui nedjusterede på grund af containerdelen, siger Ole Kjær Jensen.
Blandt sidepapirerne faldt Århus Elite 6,6 pct. til kurs 4,95 efter regnskabet for 2008/09, der viste et overraskende stort underskud på 43,5 mio. kr. Også i 2009/10 ventes et negativt resultat, og derfor skal forretningen nu slankes med frasalg af Århus GF, Bakken Bears, Århus Elite Badminton, Århus Elite Floorball og Århus Elite Dans, hvis der ellers er nogle købere.
Biotekselskabet BioPorto fortsatte de gode takter fra torsdag. Fredag solgte selskabet 3,83 mio. nye aktier og sikrede sig derved et nettoprovenu på 14,7 mio. kr., hvilket sikrer driften ind i 2011. Aktien steg 12 pct. til kurs 6,60.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-25
https://nyheder.tv2.dk/business/2009-09-16-aktier-plusser-til-samtlige-c20selskaber,"KØBENHAVN (Direkt) Det gode stemning på det danske aktiemarked har fået yderligere en hak opad først på eftermiddagen, og samtlige C20-aktier noterer stigninger i varierende grad.
C20-indekset ligger ved 12.30-tiden 1,43 pct. højere i niveau 336,33.
- Stigningerne kommer i forlængelse af gode nøgletal tirsdag (for detailsalget i USA, red), og det er med til at sende de cykliske aktier opad, siger seniorrådgiver i Nordea, Nils Lundsby, til nyhedsbureauet Direkt.
Blandt de cykliske selskaber stiger DSV 2,6 pct. til kurs 91,6, og også Mærsk-aktierne og FLSmidth ligger godt 2 pct. højere, således der skal 295,5 kr. til en FLSmidth-aktie, mens B-aktien i Mærsk koster 35.100 kr.
Carlsberg er som tirsdag dagens mest handlede aktie, men onsdag kommer den igen med en stigning på 1,8 pct. til kurs 372,75 efter et fald på 4,7 pct. tirsdag.
- Vi synes, kursfaldet i Carlsberg tirsdag var overgjort, da man skal tage ølproduktionstallene fra Rusland med et gran salt, så aktien bør rette sig onsdag, vurderer Nils Lundsby.
Allerbedst i C20 går det for Danisco, som stiger 3,2 pct. til kurs 271,5 frem mod torsdagens regnskab.
Blandt sidepapirerne fortsætter spekulationerne om Amagerbanken. Britiske Barclays nævnes i finanskredse i såvel London som København som en mulig køber af Amagerbanken. En talsmand for den traditionsrige engelske bank vil over for Jyllands-Posten ikke udelukke et dansk opkøb, men ønsker i øvrigt ikke at kommentere på de vedholdende rygter. Amagerbanken stiger 32 pct. til kurs 47,7 efter at være faldet syv børsdage i træk.
Satair, der tirsdag fremlagde et fornuftigt regnskab for hele 2008/09, stiger med 5,6 pct. til kurs 178,5.
- Satair kører videre op på tirsdagens regnskab, som egentlig var som forventet, men analytikerne mener, at Satair er lidt konservative omkring fremtiden, og derfor kører aktien op, fortæller Nils Lundsby.
Endelig stiger Sjælsø Gruppen 5,6 pct. til kurs 18,8 efter en opdatering omkring den forestående kapitaludvidelse, der melder om velvillighed fra bankerne.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-16
https://nyheder.tv2.dk/business/2009-09-10-aktier-c20-har-skiftet-til-negativt-territorium,"KØBENHAVN (Direkt) Efter en positiv åbning har det danske aktiemarked taget en negativ drejning i takt med, at de europæiske aktiebørser er begyndt at sive. Det danske eliteindeks C20 ligger ved 12.45-tiden 0,1 pct. lavere i niveau 333,86. I løbet af formiddagen var indekset ellers oppe at runde 337,34.
- Markedet kører lidt efter de amerikanske futures, og da de var oppe i morges, var de europæiske markeder også positive. Men siden er S&P 500-futuren så gået i minus, og derfor bliver der taget gevinst hjem på de europæiske markeder nu, siger aktiechef Søren Møller Sørensen fra Amagerbanken til nyhedsbureauet Direkt.
Blandt C20-aktierne skiller TrygVesta sig ud fra mængden med en stigning på 2,8 pct. til kurs 343,5. Der er dog stadig et stykke op til de 358 kr., som aktien blev handlet til forud for selskabets halvårsregnskab.
- TrygVesta har haft det lidt svært i forhold til markedet generelt, efter de kom med deres halvårsregnskab. Og der er så formentlig nogle, der vurderer, at den har et efterslæb til markedet, og at det derfor nu er tid til at akkumulere lidt i aktien, siger Søren Møller Sørensen.
Siden TrygVestas halvårsregnskab er C20 steget 3 pct. - og aktien har således underperformet markedet generelt med omkring 7 pct. siden da. Interessen for aktien torsdag kommer specielt fra udlandet, idet aktører som Credit Suisse, Goldman Sachs og Merrill Lynch er tunge på købersiden. Nordea er dog også blandt køberne.
Investorerne viser ligeledes god interesse for Carlsberg, som stiger 1,6 pct. til 380,5, efter børshuset Bank of America - Merrill Lynch har hævet sit kursmål for aktien til 480.
I negativ retning i C20 trækker bankerne med fald i Nordea Bank på 2,3 pct., mens Danske Bank og Sydbank er nede med henholdsvis 1,3 og 0,9 pct.
Uden for eliteindekset er der fokus på IC Companys, hvis årsregnskab var en anelse bedre målt på driftsindtjeningen.
- Vores guidance var hele året igennem præget af usikkerhed. Lige frem til afslutningen på regnskabsåret var vi usikre på, hvor resultatet ville ende. Men vi har gennemført omkostningsbesparelser og omlægninger, som har slået bedre igennem end håbet på, og derfor er vi også meget tilfredse med årets indtjening. Vi har vist handlekraft og klaret os godt igennem stormen. Situationen taget i betragtning er det et yderst tilfredsstillende resultat, fortæller koncernchef IC Companys Niels Mikkelsen til Direkt.
Investorerne viser dog ikke umiddelbart samme begejstring, idet aktien handler uændret i kurs 121.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-10
https://nyheder.tv2.dk/business/2009-09-10-aktier-c20-bevaeger-sig-i-plus-for-september,"KØBENHAVN (Direkt) Det danske aktiemarked fortsætter torsdag morgen som ventet højere, efter stigninger i langt hovedparten af C20-medlemmerne. DSV kører igen forrest, mens Novozymes falder, efter der er sået tvivl om selskabets langsigtede mål. IC Companys stiger efter regnskabspræsentationen.
C20-indekset stiger 0,36 pct. til 335,30 og har dermed akkurat bevæget sig i plus for september. Netop september har historisk vist sig som en skidt måned for aktier.
Hos Jyske Bank venter man, at stigningerne fortsætter, men på langt sigt.
- Vi vurderer, at OMXC20 i øjeblikket er billigt set i et langsigtet perspektiv. Vores 12 måneders kursmål er 380 eller ca. 15 pct. højere end det nuværende niveau, skriver aktiestrateg Per Hansen i et notat. Han forudser dog et lille fald resten af året, så C20 ender 2009 omkring 310-320.
DSV stiger 3,4 pct., og ligesom det var tilfældet onsdag, er især UBS og Carnegie ivrige købere af DSV-aktien. Torsdag morgen har de to børshuse stået som nettokøber af 81 pct. af omsætningen i aktien.
Carlsberg stiger 1,2 pct. til 379, efter børshuset Bank of America - Merrill Lynch har hævet sit kursmål for aktien til 480.
I den tunge ende af C20 ligger Novozymes 0,9 pct. lavere i 459. Selskabet kan få svært ved at indfri sin egen vækstplan om en omsætning på over 10 mia. kr. i 2010, skriver Børsen med henvisning til koncernfinansdirektør Benny D. Loft.
IC Companys ligger 1,7 pct. højere efter sit årsregnskab, der var en anelse bedre målt på driftsindtjeningen i 2009.
- Vores guidance var hele året igennem præget af usikkerhed. Lige frem til afslutningen på regnskabsåret var vi usikre på, hvor resultatet ville ende. Men vi har gennemført omkostningsbesparelser og omlægninger, som har slået bedre igennem end håbet på, og derfor er vi også meget tilfredse med årets indtjening. Vi har vist handlekraft og klaret os godt igennem stormen. Situationen taget i betragtning er det et yderst tilfredsstillende resultat, fortæller koncernchef IC Companys Niels Mikkelsen til Direkt.
Blandt morgenens mest stigende aktier finder man også NeuroSearch. Aktien ligger yderligere 4 pct. højere i kurs 156 efter et plus på 9 pct. onsdag, da det amerikanske biotekselskab Vivus præsenterede succesrige data med sit vægttabsmiddel Qnexa.
Håbet er, at Vivus kan få sit vægttabsmiddel gennem den amerikanske lægemiddelstyrelse FDA og derved skabe en mere positiv stemning om vægttabsmidler, og det kan måske lette NeuroSearchs søgeproces efter en partner til vægttabsmidlet, Tesofensine.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-10
https://nyheder.tv2.dk/business/2009-09-10-aktier-c20-i-plus-for-femte-dag-i-traek,"KØBENHAVN (Direkt) Det danske aktiemarked bølgede torsdag frem og tilbage og krydsede adskillige gange nulpunktet mellem minus og plus. Efter en god slutspurt endte C20 dog i et plus på 0,4 pct. i niveau 335,30. Dermed er indekset kravlet op i fem børsdage i træk fra niveau 321,5 torsdag i sidste uge.
Blandt C20-aktierne skilte TrygVesta sig ud med en stigning på 3,9 pct. til kurs 347. Der er dog stadig et stykke op til de 358 kr., som aktien blev handlet til forud for selskabets lidt skuffende halvårsregnskab.
- TrygVesta har haft det lidt svært i forhold til markedet generelt, efter det kom med sit halvårsregnskab. Og der er så formentlig nogle, der vurderer, at den har et efterslæb til markedet, og at det derfor nu er tid til at akkumulere lidt i aktien, siger aktiechef Søren Møller Sørensen fra Amagerbanken.
Siden TrygVestas halvårsregnskab er C20 steget 3,5 pct. - og aktien har således underperformet markedet generelt med 6,5 pct. Interessen for aktien torsdag kom specielt fra udlandet, idet aktører som Credit Suisse, Goldman Sachs og Merrill Lynch var tunge på købersiden.
Mens TrygVesta strålede var der omvendt negativt lys på de danske bankaktier. Danske Bank var i den tunge ende i C20 med et fald på 2,4 pct., og Nordea lukkede 1,8 pct. lavere i kurs 53,75. Nedturen skyldes fortsatte bekymringer for den danske banksektor - ikke mindst fra udenlandske investorer.
- Udlandet er nok mere bekymret for den danske økonomi, og dermed for banksektoren, end vi selv er, siger aktiehandler Michael Lyngsø fra Jyske Bank.
Banksektoren herhjemme var ligeledes under pres onsdag, efter at kreditvurderingsbureauet Moody's sænkede anbefalingen på en stribe banker. Amagerbanken, der har en vurdering hos Moody's på niveau med den, som Roskilde Bank havde, da den krakkede, faldt torsdag 14,7 pct.
Bang & Olufsens bragte sig selv i søgelyset med annonceringen af en aftale med Mercedes-AMG om levering af lydsystemer til sportsvognsmodellen Mercedes-Benz SLS AMG.
- Det er klart, at det er utrolig positivt, fordi det er et stort og meget kendt mærke, siger B&O's topchef Kalle Hvidt Nielsen til nyhedsbureauet Direkt. B&O-aktien steg 3,1 pct. til kurs 66.
Rederiet D/S Norden kunne fortælle, at det har indgået aftaler om salg af tre tørlastskibe til et samlet beløb på 103 mio. dollar før salgsomkostninger. Aktien steg 1,9 pct. til kurs 187.
Modekoncernen IC Companys faldt 0,8 pct. til kurs 120 efter offentliggørelsen af sit årsregnskab, og Auriga, der ejer sprøjtemiddelselskabet Cheminova, faldt 2,1 pct. til kurs 89,5, efter at selskabets store konkurrent Monsanto meldte om en skuffende udvikling.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-10
https://nyheder.tv2.dk/business/2009-09-09-aktier-danisco-og-dsv-gror-fast-i-c20toppen,"KØBENHAVN (Direkt) Det danske aktiemarked tager tidligt onsdag eftermiddag en lille puster efter stigninger tre dage på stribe. Danisco og DSV fortsætter godt nok de positive takter, men sværvægtere som Mærsk, Vestas og Novo Nordisk ligger alle lidt lavere, og trækker C20-indekset sydover.
Mest af alt virker markedet dog afventende. C20-indekset ligger 0,34 pct. lavere i 331,53.
- Nøgletallene vi har set de seneste par uger, er lidt blandede, og indtil vi entydigt finder ud af, at det går bedre, vil man se markedet hoppe fra nøgletal til nøgletal. Det næste nøgletal, man er spændt på, er forbrugertilliden fra University of Michigan i overmorgen, siger chefhandler i Danske Bank, Mads Zink, til nyhedsbureauet Direkt.
Danisco fortsætter de positive takter med et plus på 2,9 pct. til kurs 268,5. Det er fortsat Kraft Foods bud på britiske Cadbury tidligere på ugen, som får investorerne til at kredse om europæiske fødevareaktier.
Også DSV ligger i overhalingsbanen med et plus på 3 pct. til 85,5.
- Der er kapitalmarkedsdag i Kuehne & Nagel, og der kommer rimeligt positive toner derfra. Det kan godt være en del af forklaringen på, hvorfor DSV har det så godt i dag, konstaterer Mads Zink.
Der er onsdag to store købere af DSV-aktien, UBS og Carnegie. Tidligere på ugen har både Deutsche Bank og LD Invest løftet deres kursmål for DSV-aktien med ca. en tier til henholdsvis 93,5 kr. og 90 kr., men de havde næppe regnet med et så hurtigt smæk for skillingen. DSV er steget sammenlagt 10 pct. i løbet af ugen, mens den anden store C20-vinder Danisco er steget 9,2 pct.
Hjulene snurrer derimod ikke rigtigt for Vestas, der falder 0,5 pct. til 392,5, hvilket reducerer ugens fremgang til omkring 1 pct.
Konkurrenten Siemens Wind oplyser onsdag på en konference i London, at selskabet oplever et midlertidigt dyk i omsætningen, hvilket ikke just underbygger Vestas' i forvejen aggressive omsætningsprognose for 2009.
Fra analytikerhold får Vestas onsdag i øvrigt både ris og ros. Societé Générale tvivler på, at Vestas får ret i, at en ny støtteordning i USA vil gavne selskabets ordreindgang på kort sigt. Banken fastholder anbefalingen 'sælg', men løfter kursmålet til 283 kr. fra 260 kr.
I den anden grøft finder man Citigroup, der gentager sin købsanbefaling af vindmølleaktien med et kursmål på 450 kr. pr. aktie.
Blandt bankerne er stemningen svagt negativ, efter Moody's har barberet den langsigtede rating på: Nordea Bank Danmark, Jyske Bank, Amagerbanken, Nykredit Bank, Spar Nord Bank og Sydbank. Hårdest er det gået ud over Jyske Bank, hvis lange rating rykker to karakterer ned af skalaen.
Ingen af bankaktierne er dog specielt tyngede kursmæssigt, hvilket skyldes, at Moody's allerede for en del uger siden varslede nedjusteringen.
Amagerbanken klarer sig værst med et minus på 1,4 pct. til 71,5, efterfulgt af Sydbank, der ligger 1,1 pct. lavere i kurs 142.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-09
https://nyheder.tv2.dk/business/2009-09-07-aktier-brede-stigninger-sender-igen-c20-over-330,"KØBENHAVN (Direkt) Aktiebørserne har mandag middag rygvind i hele Europa, herunder i Danmark, hvor der er stigninger i langt hovedparten af de 20 mest handlede aktier. Fremgangen sker dog under relativt lav omsætning, da markedet må undvære den vigtige rettesnor fra USA, hvor børsmæglerne er blevet hjemme for at fejre Labor Day.
- Labor Day markerer afslutningen på industriferien i USA, og det bliver interessant at følge, om de amerikanske porteføljemanagere deler deres europæiske kollegaers mere optimistiske syn på markedet, når de vender tilbage fra ferie. Hvis man den næste uges tid ser amerikanske porteføljemanagere købe kraftigt op i markedet, så fortsætter vi altså op herfra. Gør de ikke det, skal vi ind i en mere sidelæns bevægelse, vurderer seniorhandler i Handelsbanken, Claus Thestrup, over for nyhedsbureauet Direkt.
Det hjemlige C20-indeks stiger 0,68 pct. til 330,37. DSV og NKT går forrest med plusser på 2,6 pct. og 2,5 pct. til kurserne 79,5 og 286.
Deutsche Bank har løftet sit kursmål for DSV til 93,5 kr. fra 83 kr. og ser med andre ord stadig et positivt kurspotentiale i aktien på næsten 18 pct. Anbefalingen er uændret 'køb'.
Danisco ligger midt i C20-feltet, men aktien klarer sig lidt bedre end det underliggende marked med en stigning på 1,5 pct. til kurs 250. Investorerne sværmer mandag formiddag om den europæiske fødevaresektor, efter Kraft Foods er kommet med et indikativt købstilbud på britiske Cadbury. Danisco er i øvrigt blevet optaget i Dow Jones' bæredygtighedsindeks.
SAS' passagerstatistik for august var ikke særligt opmuntrende med et fald i passagertrafikken på 17,1 pct. samt et fald i yield'en, eller indtjeningen pr. sædekilometer, på 3,2 pct. Samtidig venter SAS, at yield'en bliver endnu svagere i august. På plussiden kan flyselskabet glæde sig over en stigning i kabinefaktoren.
Aktien i SAS lå 3,1 pct. højere forud for trafikstatikken, men plusset er ved middagstid skrumpet til 1,4 pct. til kurs 3.
Imens stiger Ambu 5,3 pct. til kurs 100, efter selskabets store forventninger til lanceringen af engangsvideoskopet, aScope, har fundet vej til dagbladet Børsen. Videoskopet anvendes af narkoselæger til at orientere sig i luftvejene hos patienter, der skal i fuld narkose, og salgspotentialet vurderes ifølge adm. direktør Lars Marcher at løbe op i 1 mia. kr.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-07
https://nyheder.tv2.dk/business/2009-09-04-aktier-c20-stopper-fire-dages-nedtur,"KØBENHAVN (Direkt) Efter fire dag med et samlet fald på godt 5 pct. er det danske aktiemarked fredag åbnet positivt med et plus i C20-indekset ved 9.10-tiden på 0,9 pct. til niveau 324,49. Billedet er det samme i resten af Europa forud for eftermiddagens beskæftigelsesrapport fra USA.
Danske Bank topper umiddelbart listen over største fremgang i C20 med en stigning på 1,8 pct. til kurs 131, men det har da også været en lidt skidt uge for denne aktie, som sidste fredag var at finde over kurs 140. Fremgangen er fredag morgen dog bredt funderet med plusser i samtlige 20 aktier i eliteindekset.
Mærsk, som i ugens løb har været det store samtaleemne på grund af gruppens aktiesalg, stiger 1,8 pct. til kurs 34.100 for B-aktiens vedkommende. Før nyheden onsdag om aktiesalget handlede aktien dog i lejet 36.900 kr.
Mens markedet altså umiddelbart revancherer sig lidt efter de foregående dages fald, så er investorerne begyndt at stille skarpt på dagen jobtal fra USA. Spørgsmålet er, hvordan markedet vil reagere på rapporten.
Ifølge David Karsbøl, Head of Strategy Team hos Saxo Bank, har der frem til for en uge eller to siden været en tendens til, at markedet steg selv på dårlige nyheder.
- Det, vi så har set i løbet af den sidste uge, hvor der er kommet bedre end ventede tal ud, er, at markedet faktisk er faldet på det. Det ser ud som om, at markedet lige nu er lidt mættet med risiko, og man tenderer til at tage nogle chips af bordet, når man har mulighed for det. Derfor behøver det ikke at være så åbenlyst, hvilken retning markedet tager på det, hvis tallene kommer ud nogenlunde som ventet, siger Karsbøl.
Jobrapporten ventes ifølge Bloomberg News at vise en stigning i arbejdsløsheden til 9,5 pct. fra 9,4 pct. måneden før. Men her lurer risikoen for en skuffelse, vurderer Karsbøl.
- Vi har nok en frygt for, at arbejdsløshedsprocenten kan komme ud noget højere end forventet, fordi antallet af folk, som melder sig jobsøgende, er faldet ret markant i de foregående to rapporter. Det har gjort, at arbejdsløsheden var væsentligt lavere, end hvis tallet havde været konstant. Antallet af jobsøgende kan nemt stige igen, og det vil alt andet lige gøre, at arbejdsløsheden kan komme ud på 9,6 eller sågar 9,7 pct., siger David Karsbøl.
Men indtil videre er alt altså umiddelbart fryd og gammen på det europæiske aktiemarked.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-09-04
https://nyheder.tv2.dk/business/2009-08-28-aktier-maersk-slaebebaad-for-aarsrekord-til-c20,"KØBENHAVN (Direkt) Selvom toppen blev taget af stigningerne i løbet af eftermiddagen, endte de danske aktier i det højeste niveau siden oktober sidste år, da C20-indekset steg 1,4 pct. til 339,46. Blandt sidepapirerne blev der barberet næsten en tredjedel af ejendomsudvikleren Sjælsø Gruppens markedsværdi.
A.P. Møller - Mærsks A og B-aktie trak godt op i det samlede billede med stigninger på 4,5 og 5,2 pct. til kurs 37.100 og 38.600 på baggrund af pæn udenlandsk interesse.
- Jeg tror, at man hæfter sig ved udtalelserne fra China COSCO, der taler om ratestigninger og forbedrede marginaler, siger chef for skandinaviske aktier i Sydbank, Ole Kjær Jensen, til Direkt og tilføjer, at China Shipping-indekset, der afspejler udviklingen i containerraterne, desuden steg for niende uge i træk efter et plus på over 6 pct. i denne uge.
- Man ser helt klart også ratestigninger på nogle af de ruter, som Mærsk har, herunder fra Kina til Europa og Kina til Middelhavet, så en positiv udvikling i dette indeks tror jeg også er med til at trække Mærsk op, tilføjer Ole Kjær Jensen.
Herudover var der yderligere fremgang til FLSmidth og NKT, der steg 3,9 og 3,0 pct. til kurserne 292,0 og 277,0.
- Det er efterdønningerne af de gode regnskaber. Desuden begynder folk at se frem mod bedre tider for de to i 2010 og 2011, siger aktiehandler i Jyske Bank Martin Munk.
Akkurat, som det var tilfældet i USA torsdag, og fredag i Europa, klarede de hjemlige finansaktier sig pænt. Herunder især Danske Bank, der endte 1,6 pct. højere i kurs 140,50.
Blandt sidepapirerne styrtdykkede Sjælsø Gruppen til gengæld 31 pct. til kurs 18,40 efter et svagt halvårsregnskab, der indeholdt en kraftig nedjustering af forventningerne til 2009. Bundlinjen viste i første halvår et underskud på 285,4 mio. kr., og selskabet venter nu et minus får helåret før skat og yderligere nedskrivninger på 450 til 550 mio. kr. Samtidig kommer 100 medarbejdere til at miste deres job i selskabet, som øvrigt foretager en fortegningsemission på 505 mio. kr.
Sanistål satte tal på sine forventninger til hele året, hvor der nu ventes et EBITDA-underskud på omkring 200 mio. kr. før gevinster fra salg af ejendomme. Så selvom Sanistål også kunne opjustere forventningerne til de samlede besparelser, når omkostningstiltagene i 2010 får fuld effekt, med 100 mio. kr. til over 500 mio. kr., faldt aktien 2,0 pct. til 97,50.
Endelig faldt Brøndby 5,3 pct. til kurs 36,0, efter at selskabets primære aktiv, fodboldholdet Brøndby IF, tabte torsdagens kvalifikationskamp til Europa League. Efter 2-1 på hjemmebane mod Hertha Berlin var der eller gode muligheder for avancement til holdet fra Vestegnen, men tre mål i det sidste kvarter betød et 1-3-nederlag og dermed en exit for Brøndby.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-08-28
https://nyheder.tv2.dk/business/2009-08-25-godt-regnskab-trak-c20-op,"C20-indekset lukkede 0,4 procent højere i 336,51, efter hele tirsdagen at have svunget mellem negativt og positivt terræn.
Det var især det regnskabsaktuelle selskab,NKT, der trak eliteindekset i tirsdagens handel.
NKT fastholdt forventningerne til helåret og lukkede 7,7 procent højere i kurs 251,5.
Koncernchefen indikerede dog, at driften i halvåret kan skabe muligheden for en overraskelse på toplinjen i 2009. NKT Holding påpeger i halvårsregnskabet, at omsætningen vil falde 10 pct. i 2009,
Derimod trak forsikringsgigantenTopdanmarki den anden retning.
Topdanmark begyndte tirsdagen flot men lukkede 3,3 procent lavere i kurs 740, efter at selskabet offentliggjorde sit halvårsregnskab.
Topdanmark sænkede sine vigtige forventninger til indtjeningen i skadesforsikringsaktiviteterne, mens bundlinje forventningerne blev øget grundet større kursgevinster.
A.P. Møller - Mærsk, der er steget markant i løbet af de seneste handelsdage i kølvandet på halvårsregnskabet faldt 1,6 procent til kurs 36.800.
Derimod gik det bedre forGenmab, der har haft megen modgang på aktiemarkedet siden sin nedjustering og skuffende data i sidste uge. Aktien steg 5,8 procent til kurs 138.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-08-25
https://nyheder.tv2.dk/business/2009-08-24-aktier-maersk-og-c20-har-kurs-mod-aarsrekord,"KØBENHAVN (Direkt) Håbet om et økonomisk opsving får mandag middag investorerne til at kredse om de cykliske aktier, der i særlig grad vil drage nytte af et økonomisk opsving.
A.P. Møller - Mærsk går forrest med et plus på 5,1 pct. til 37.300 og ligger til at sætte årsrekord efter et plus på 7,6 pct. i kølvandet af halvårsregnskabet i fredags. Også C20 har kurs mod årsbedste efter en stigning på 1,5 pct. til 335,14.
- Cykliske aktier har det rigtigt godt i dag. Men det er selvfølgelig ikke det eneste (der driver Mærsk-aktien, red). Investorerne havde nok frygtet det, der var værre, end hvad vi rent faktisk så i fredags. Man var meget nervøs for, hvad man kunne se inden for Maersk Line. Der viser det sig, at Maersk Line trods alt klarer sig pænt i forhold til konkurrenterne, forklarer chefrådgiver i Nordea Claus Paaske Larsen til nyhedsbureauet Direkt.
Han ser desuden den voksende optimisme om udviklingen i verdensøkonomien som drivkraft bag Mærsk-aktiens succes, og endelig kan enkelte investorer have ligget 'short' i aktien op til regnskabet, og må nu købe Mærsk-aktier for at dække deres positioner ind.
Ud over Mærsk-aktien ligger blandt andre NKT og FLSmidth pænt til i mandagens handel begge med stigninger på 3,5 pct. til kurserne 234 og 166. Begge selskaber hører også til kategorien af cykliske aktier, hvis økonomiske resultater vil have særligt gavn af et opsving.
I den modsatte ende af C20-indekset falder defensive aktier som Danisco med 2 pct. til 250,5 og Novo Nordisk ligger 1,3 pct. lavere i 313,5.
Lundbeck, som har fået godkendt epilepsimidlet Sabril til markedsføring i USA, ligger 0,7 pct. højere i kurs 105,5.
- Det var kendt i markedet, at der ville komme noget, konstaterer Claus Paaske Larsen om den begrænsede kursreaktion.
Værst i C20 går det Genmab, som taber yderligere 3,2 pct. til kurs 130 efter det mislykkede fase 3 studie med lægemidlet Arzerra til behandling af særligt syge patienter med lymfekræftsygdommen, Non-Hodgkins lymfom.
Siden floppet blev kendt mandag aften i sidste uge, er aktien drattet sammenlagt 38 pct. til det laveste niveau siden slutningen af 2005.
Investorerne har mandag i stedet kastet deres kærlighed på Bavarian Nordic, der er oppe med 4,6 pct. i kurs 274 efter meldinger om, at det er i forhandlinger om en ny kontrakt med de amerikanske myndigheder om udvikling af en frysetørret version af koppevaccinen Imvamune.
G4S falder 2,6 pct. til 18,2 efter sit halvårsregnskab, der skuffede en anelse i forhold til analytikerestimaterne, men ikke noget dramatisk.
- Det er stort set som forventet, og et fornuftigt regnskab ikke mindst i disse økonomiske tider. Også hvis man kigger på konkurrenterne. Securitas kommer ud med en organisk vækst på omkring nul, og G4S kommer med 4,8 pct. Det er flot, vurderer G4S-analytiker hos Jyske Bank, Lars Terp Paulsen, til Direkt.
TV 2 PrivatlivspolitikCookie-indstillinger© 2024 TV 2 DANMARK A/S
Tekst, grafik, billeder, lyd og andet indhold på dette website er beskyttet efter lov om ophavsret. TV 2 Danmark A/S forbeholder sig alle rettigheder til indholdet, herunder retten til at udnytte indholdet med henblik på tekst- og datamining, jf. ophavsretslovens § 11 b og DSM-direktivets artikel 4.",2009-08-24
