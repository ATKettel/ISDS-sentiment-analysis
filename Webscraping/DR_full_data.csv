url,article_text,date,dates
https://www.dr.dk/nyheder/penge/c20-faldt-15-procent,"C20 dykkede 1,5 procent til 411,3 med Novo Nordisk som stor taber. Pænt regnskab fra Danske Bank Danske Bank faldt 2,7 procent til 144,5. Aktien startede dagen godt med en 2,2 procents stigning efter et pænt halvårsregnskab, men stemningen vendte dog i den sene handel. Overskuddet faldt med knapt 23 procent til 7,78 milliarder før skat i forhold til samme periode sidste år. Resultatet var dog stadigvæk bedre end analytikerne havde ventet. Novo Nordisk dykkede Novo Nordisk faldt 5 procent til kurs 303 på trods af en opjustering af indtjeningsprognosen til 22-25 procent inklusiv valutaeffekten i koncernens halvårsregnskab. Koncernens salg i Nordamerika steg 21 procent i lokal valuta mod en stigning i første kvartal på 27 procent. Analytikerne havde ventet et endnu bedre regnskab, derfor faldt Novo Nordisk. Stigninger til Vestas og SAS Vestas steg 4,5 procent til 607 efter de stigende oliepriser, mens SAS steg 3,8 procent til 38,5 efter at have fremlagt trafiktal fra juli..",2008-08-07T15:25:00+00:00,
https://www.dr.dk/nyheder/penge/c20-aabner-positivt,"A.P. Møller - Mærsk åbnede 2,1 procent højere i kurs 49.300. Røster i aktiemarkedet mener, at stigningen skyldes en ny positiv analyse fra investeringsbanken Carnegie, der også har været aktiv på købssiden fra morgenstunden. Samtidig var der godt nyt for raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober. Carlsberg åbnede 0,3 procent højere i kurs 461,5. Den hollandske konkurrent Heineken gentog de tidligere opjusterede forventninger til helåret 2006 i sin regnskabspræsentation for første halvår. Bryggeriet betegner væksten i det russiske marked, hvor Carlsberg også operer, som sundt og målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novo Nordisk åbnede 0,6 procent højere i kurs 422. Biotekselskabet ZymoGenetics som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference d. 17. september. Vestas åbnede 0,3 procent højere i kurs 164,8. Vindmølleproducenten blev tirsdag handlet lavere efter at salget af sin andel på cirka 49 procent i Vestas RRB India. Bang & Olufsen åbnede 0,1 procent lavere i kurs 600. Den tyske konkurrent Telefunken planlægger et snarligt indtog på det nordiske marked, hvor dyre og avancerede produkter vil tage kampen op med B&O. DFDS lå uændret i kurs 490. DFDS Seaways har købt passagerskibet m.s. Fjord Norway. Skibet vil i starten af november blive indsat på Fjordlines tidligere rute Bergen-Haugesund-Stavanger-Newcastle, som er en ny rute for DFDS Seaways. Det er aftalt ikke at offentliggøre salgs-/købspris for skibene, og købet samt salget får ingen væsentlig indflydelse på DFDS' forventede årsresultat for 2006, anfører rederiet. Brdr. Hartmann åbnede 0,5 procent lavere i kurs 210. Lønmodtagernes Dyrtidsfond vil bruge en ny bestyrelsespost i emballageselskabet til at skabe bedre indtjening. Ophævelse af de kritiserede aktieklasser er anden prioritet. Victoria Properties steg 9,0 procent til kurs 260, og var højdespringer i den tidlige handel. Kilde: RB-Børsen",2006-09-06T07:47:06+00:00,
https://www.dr.dk/nyheder/penge/c20-faldt,"C20 indekset endte 0,6 procent lavere Indekset endte i 379,67. efter fald i DSV og Vestas. Blandt sidepapirerne faldt Maconomy og Neurosearch begge på regnskabsfremlæggelser. DSV faldt på regnskab Aktien faldt 1,6 procent til kurs 966. I forbindelse med regnskabspræsentationen hævede DSV sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningssiden, mens omsætningen lå marginalt over analytikernes forventninger. Vestas faldt på forventninger Vestas faldt 2,2 procent til kurs 169,3. Vindmølleproducenten fik sent onsdag en ordre på 33 V90 møllertil fire vindkraftprojekter i Frankrig. Leveringen begynder i 2007 og får dermed ingen effekt på 2006-regnskabet, hvor investorerne torsdag får indsigt i de første seks måneder. Og det var de blandede forventninger til regnskabet, der udløste faldet. ØK var dagens højdespringer Aktien steg 2,6 procent til kurs 247 uden nyheder fra selskabet via Københavns Fondsbørs. Fald i sidepapirerne Maconomy lukkede 3,3 procent. lavere i kurs 11,7. Softwareselskabet har mere end fordoblet salget af softwarelicenser i første halvår, mens salget i USA var ""ikke tilfredsstillende"". Vicesalgsdirektør Mads Skalbo har valgt at fratræde sin stilling. Maconomy fastholder prognosen for helåret 2006, da væksten i andet halvår ventes lavere. Neurosearch falder stadig Biotekaktien faldt 2,8 procent til kurs 192. Første halvår gav et underskud på 98,5 millioner kroner før skat mod et overskud sidste år. Neurosearch forventer fortsat et underskud omkring 110-130 millioner kroner for hele året, men forventningerne vil blive ændret, hvis købet af svenske A. Carlsson Research gennemføres. Købet af svenske A. Carlsson Research til en pris op mod 707 millioner kroner er et godt strategisk match, men det er for tidligt at vurdere, om prisen er den rigtige, mener analytiker Annette Rye Larsen fra Gudme Raaschou.",2006-08-23T15:36:39+00:00,
https://www.dr.dk/nyheder/penge/tung-morgen-c20,"Faldet i A.P. Møller-Mærsk fortsatte her til morgen i kølvandet af gårsdagens nedjustering. Rederiaktien blev til morgen handlet 0,7 procent lavere i kurs 42.800, efter at være styrtdykket lidt over ni procent i går. Jyske Bank mener, at tirsdagens markante kursfald i APM ikke var nok. - Mærsk falder kun knap 10 procent i går på problemerne, mens en aktie som Danisco for nylig faldt tilsvarende på lidt skuffende forventninger. Det er bare et eksempel, men det virker som om nogen holder hånden under Mærsk-aktien, sagde Rune Møller til RB-Børsen. Ændringer i anbefalinger Nogen af de første udmeldinger kom fra Morgan Stanley, som ikke ville ændre sin salgsanbefaling ""underperform"". Finanshuset venter, at markedet står over for en to-årig cyklisk nedgang. I modsatte grøft var franske Credit Agricole Cheuvreux, som gentog sin købsanbefaling ""outperform"". Inden onsdagens markedsåbning nedjusterede Alm. Brand A. P. Møller-Mærsk til ""reducer"" fra ""akkumuler"", med en fair pris for aktien på 40.000 kroner Erhvervsbanken FIH revurderede tirsdagens melding om, at ""bunden var nået"" for APM aktien, men fastholdt et optimistisk syn på rederiaktien med en ny fair pris på 50.000-55.000 kroner Sukker og medicin åbner i minus Danisco blev efter onsdagens åbning handlet 0,6 procent lavere i kurs 410. Den søde aktie faldt mere i smag hos analytikerne onsdag, da det hollandske finanshus ABN Amro hævede sin anbefaling til ""hold"" fra ""sælg"". Lundbeck tabte onsdag 1,7 procent, da den blev handlet til kurs 134. Medicinalaktien var største gårsdagens højdespringer i det tyngede C20-indeks. Medicinalkoncernen fik tirsdag anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. Codan på akkumuler Codan blev onsdag handlet 0,4 procent lavere til kurs 411. Forsikringsaktien blev, inden åbningstid, opjusteret til ""akkumuler"" fra ""reducer"" af analytikerne Mikael Hallåker og Matti Ahokas fra Handelsbanken. Samtidig hævede de kursmålet til 450 fra 400. Revurderingen kommer efter de tiltag, forsikringskoncernen foretog i sidste uge. - Det er klart et skridt i den rigtige retning, selvom der sandsynligvis vil være behov for yderligere besparelser for at nå omkostningsniveauet for sammenlignelige selskaber, skrev analytikerne. Novo Nordisk åbnede onsdag 0,4 procent lavere i kurs 355. Den danske medicinalkoncern vandt tirsdag Levemir-sagen mod Sanofi Aventis. Retssagen, startet af franske Sanofi Aventis, blev fra flere sider set som et forsøg på at skabe tvivl om Levemir, og derigennem forsinke Novos langtidsvirkende insulinanalog indhug i det franske selskabs salg af den tilsvarende analog, Lantus på det amerikanske marked. Novo Nordisks ledelse har interne mål om, at Levemir skal kapre over 50 procent af det amerikanske marked for langtidsvirkende insulinanaloger inden for seks-syv år. Ejendomsselskabet Keops meddeler, at selskabet har opkøbt en ejendomsportefølje med 172 ejendomme for 5,4 milliarder kroner. Keops åbnede uændret i 21,6 kroner. Kilde: RB-Børsen",2006-06-28T07:57:24+00:00,
https://www.dr.dk/nyheder/penge/danske-bank-trak-c20,"Dagen bød på kraftig fremgang for det danske eliteindeks C20, som steg 0,8 procent til 418,92. C20 holdt sig dermed i front for de europæiske indeks. Danske Bank trak C20 højere, da storbanken opjusterede helårsforventningerne i sin regnskabspræsentation kort før middag. A.P. Møller-Mærsk og Novo Nordisk leverede ligeledes pæn fremgang. Dansk Bank overgik forventninger Danske Bank lukkede 2,1 procent højere i kurs 245 kroner efter dagens regnskabsmeddelelse. Opgørelsen efter tredje kvartal gav et resultatet på 13,61 milliarder kroner før skat. Analytikerne havde ventet et resultat i underkanten af 13 milliarder kroner Dermed overgik Danske Bank forventningerne, og banken kunne med rette opjustere helårsforventningerne. - Det er lidt bedre end ventet på renteindtægter og handel, og lidt dårligere på gebyrindtægterne, men alt i alt et godt regnskab med pil op, sagde Sydbanks aktieanalysechef, Bjørn Schwartz, til RB-Børsen. Fremgang til Novo Nordisk Novo Nordisk lå stabilt hele dagen og endte med en fremgang på 0,7 procent til kurs 441. Den franske konkurrent Sanofi-Aventis aflagde tirsdag morgen et skuffende ni-månedersregnskab, og den franske aktie faldt dermed godt 4 procent Vestas sluttede tirsdagen med et fald på -0,5 procent trods meddelelsen om ny ordre på 103 møller fra kinesiske Longyuan. - Longyuan er den største udvikler og ejer af vindmøller i Kina, så vi ser ordren som ganske betydelig. Det vigtigste er, at Longyuan har bestilt V80-møllerne, som vi skal bygge vores forretning i Kina på i fremtiden, sagde Thorbjørn Rasmussen til RB-Børsen. Lempede regler til transportbranchen Vejtransportkoncernen DSV endte med en fremgang på godt 3,1 procent til kurs 1079. Repræsentanter for arbejdsgiverne i transportbranchen mødtes i dag med Justitsministeriet, for at diskutere de nye sanktioner i forhold til overtrædelse af køre- og hviletidsreglerne. Forud for mødet havde topchefen for Danmarks største transportselskab DSV karakteriseret lovgivningen som helt uden fornuft. - Myndighederne har en overordentlig striks adfærd, så det næsten mister fornuft og balance, sagde DSV's administrerende direktør Kurt K. Larsen til RB-Børsen. Justitsminister Lene Espersen lempede reglerne, dog uden at stille chaufførerne tilfredse. Blandt sidepapirerne fastholdt rederiet DFDS en pæn stigning tirsdag og sluttede i 1,5 procent i kurs 619. Aktien tordnede tirsdag morgen frem med en stigning på op mod 6 procent efter finanshuset S Equity Research anbefalede ""stærkt køb"". Dog tabte aktien lidt af pusten, efter Danske Equities' sænkede anbefaling af aktien fra ""køb"" til ""hold"" med en fair værdi på 600 kroner Sjælsø Gruppen endte i kurs 1690 med en stigning på knap 5,3 procent Ved fremlæggelse af markedsopdatering fastholdt Sjælsø Gruppen forventningerne til årsregnskabet, trods temposkiftet på boligmarkedet.",2006-10-31T16:40:00+00:00,
https://www.dr.dk/nyheder/penge/carlsberg-straffet-c20-stiger,"Investorerne skar prompte toppen af Carlsbergs markedsværdi efter bryggerikoncernens årsregnskabspræsentation tirsdag, da prognoserne for 2006 skuffede. I indeværende år venter Carlsberg et resultat af primær drift i niveauet 3,55 milliarder kroner, hvor analytikerne havde spået om en driftsindtjening på 3,7 milliarder kroner. Aktieboks: OMXC20 Carlsbergs andel af koncernresultatet ventes at stige med cirka 10 procent i forhold til 2005, da det var 1,1 milliarder kroner, mens analytikerne her venter et overskud på 1,6 milliarder kroner Det viser medianen af RB-Børsens rundspørge til 10 analytikere forud for årsregnskabet. Også udviklingen i Vesteuropa går i den forkerte retning. Skuffet over regnskab - Udviklingen i Vesteuropa skuffer markant, og et så markant fald i overskudsgraden er ikke tilfredsstillende, siger Lars Villadsen til RB-Børsen. Han konstaterer, at det er afgørende, hvad Carlsberg oplyser nærmere om problemerne i Vesteuropa. Dermed blev Carlsberg hægtet af kollegaerne i OMXC20, der over en bred kam viste gode takter med A.P. Møller-Mærsk og TrygVesta i front. C20 steg 0,4 procent til 393,5, mens Carlsberg-aktien faldt 2,4 procent til 373,00. Store forventninger til dansk olie APM aktionærerne kunne notere en stigning på 1 procent til 59.300. Der skjuler sig enorme mængder olie i den danske sektor, der kan hentes op, hvis der forskes i nye teknologier. Det siger professor ved Danmarks Tekniske Universitet, Erling H. Stenby, til JydskeVestkystens erhvervsredaktion tirsdag. Det kan blive til 1000 milliarder kroner, hvis indvindingen øges fra 30 til 50 procent, inden udnyttelsen fra Nordsø-felterne indstilles, skriver JydskeVestkysten. Forsikringskoncernen TrygVesta åbnede 1 procent højere i 349,00, da selskabet efter lukketid mandag fik løftet sit kursmål til 380 fra 350 hos finanshuset Standard & Poor's, der fastholder sin købsanbefaling af TrygVesta. SAS falder efter stævning Luftfartsselskabet SAS kunne notere et fald på 1,3 procent til 79,50, efter at pilotforeningen i Danmark mener, at SAS direkte spekulerer i ulovligheder. Den udmelding kommer piloterne med, efter SAS sammen med otte andre luftfartsselskaber blev stævnet i USA mandag for at have samarbejdet om at koordinere gebyrer på brændstof og forsikringer i forbindelse med priserne på luftfragt. Sydbank fik ikke den bedste start på dagen med et fald på 2 procent til 172,00 efter sin årsregnskabspræsentation, der indeholdt et basisresultat på 1170 millioner kroner, hvor den regionale bank tidligere havde skønnet at basisresultatet ville ligge mellem 1050-1150 millioner kroner Banken anser regnskab for helåret som særdeles tilfredsstillende. Sydbank venter et basisresultat i 2006 mellem 875-1025 millioner kroner.",2006-02-21T08:47:00+00:00,
https://www.dr.dk/nyheder/penge/c20-endte-i-lille-minus,"Det danske aktiemarked blev i dag påvirket af den negative stemning på de globale markeder, og kvartalsregnskabet fra Nordea understøttede den negative stemning. C20-indekset faldt 0,81 procent til 399,25. Aktieboks: Nordea faldt i dag Aktier i Nordea faldt 2,61 procent til 74,50, da bankens regnskabstal vidnede om, at virksomheden har svært ved at styre omkostningerne. Nordea fastholder forventningerne til 2006 om en forskel på mere end 5 procentpoint i væksten mellem indtægterne og omkostningerne. Banken ser dog en moderat stigning i omkostningerne i 2006 på linje med udviklingen i første kvartal på 3 procent Det er en fravigelse fra tidligere udmelding om nul omkostningsvækst frem til 2007. Regnskabet fra Nordea viste et bedre resultat end ventet, men kvaliteten af indtjeningen kunne være bedre. - Bundlinien er bedre end ventet, men handelsindtægterne trækker opad. Udgifterne stiger 3 procent, men det er stadig flot når toplinien steg 11 procent, siger Torsten Bech Jensen til RB-Børsen. GN Store Nord på minussiden GN Store Nord begyndte og endte dagen i negativt terræn og lukkede 5,01 procent lavere i 80,50, da svage prognoser fra konkurrenten Plantronics skabte usikkerhed for headsetbranchen. Plantronics-aktien blev slagtet på børsen i New York med et fald på mere end 25 procent. Ifølge Danske Equities lover de dårlige Plantronics udsigter ikke godt for GN Store Nord. I modsatte grøft bemærkede analytiker Klaus Madsen fra Handelsbanken, at Plantronics aftagende vækstrate inden for kategorien meget vel kan være en konsekvens af, at GN tager markedsandele. Klaus Madsen gentog sin købsanbefaling på GN-aktien. De cykliske aktier fra A.P. Møller-Mærsk faldt 1,74 procent til lukkekurs 50.800, da rederiaktierne blev trukket lavere i i dagens sene handel. Vestas og Danske Bank endte i plus Vestas-aktien vekslede tab til et plus på 0,89 procent og lukkede i 170,75, da den amerikanske energiproducent FPL Group vil udvide sin vindenergiproduktion med 760 megawatt i 2006. - Det kan meget vel betyde nye ordrer for Vestas, der tidligere har leveret til FPL, vurderer analytiker Henrik Breum fra Danske Equities. Aktierne i Danske Bank kunne kun mande sig op til en lille stigning på 0,21 procent til 239,75 trods flotte kommentarer fra analytikerkredse efter gårsdagens regnskabspræsentation. Handelsbanken og Alfred Berg ABN Amro har hævet deres kursmål af Danske Bank, mens Standard & Poor's Equity Research fastholder en stærk købsanbefaling og et kursmål på 285 kroner Genencor skaber plus De enzymproducerende virksomheder Danisco og Novozymes lå også med plusser. Novozymes steg 0,75 procent til kurs 467,50, mens Danisco-aktien vandt 0,39 procent til kurs 516, efter nyheden om, at den Danisco-ejede amerikanske enzym-virksomhed Genencor er gået ind i et fransk ethanolprojekt sponsoreret af den franske stat. Samtidig får de tårnhøje oliepriser nu Novozymes til at geare aktiviteterne op i Nordamerika. Biotekselskabet Genmab fastholdt sent i går sin resultatprognose for 2006 efter regnskabet for første kvartal. Genmab-aktien lukkede 1,88 procent højere i kurs 216,50. Color Print opjusterer forventningerne til regnskabsåret 05/06 markant til 50 millioner kroner før skat fra 37-40 millioner kroner. Det sendte Trykkerivirksomhedens aktier 10 procent højere i lukkekurs 550.",2006-05-03T15:21:00+00:00,
https://www.dr.dk/nyheder/penge/c20-aabnede-postivt,"FLSmidth indtog her til morgen scenen med en opjustering af indtjeningsforventningerne til 2006. Det gav FLS-aktien et solidt afsæt til dagens handel. C20-indekset åbnede 0,7 pct. højere i rekord 468,82. Blandt sidepapirerne kom Bavarian i centrum grundet et forlist samarbejde med den britiske medicinalgigant GlaxoSmithKline. Bedre end forventet FLSmidth hævede fredag morgen forventningerne til helåret 2006. Driftsindtjeningen blev hævet til 775 mio. kr. fra 650-700 mio. kr. Omsætningsprognosen blev sænket til 12,3 mia. kr. fra 12,5-13,5 mia. kr. Det er gået bedre end ventet inden for samtlige forretningsområder, men det er primært bedre ordreafvikling samt øget salg inden for mineraler, der fører til det højere driftsresultat, skrev FLSmidth. FLSmidth åbnede 3,9 pct. højere i kurs 403. Stor ordre Vestas begyndte med en ordreannoncering. Vindmølleproducenten har modtaget en stor kinesisk ordre. Selskabet skal levere 220 stk. V52-850 kW vindmøller. Vestas oplyste, at ordren ikke påvirker koncernens forventninger til 2007. Leveringen begyndes i efteråret 2007. Værdien af den kinesiske ordre kan anslås til 1,2-1,3 mia. kr. Det vurderede analytiker Henrik Breum fra Danske Equities til RB-Børsen. Vestas åbnede 2,9 pct. højere i kurs 269. Danske Bank, som aflagde helårsregnskab onsdag, fik opløftende nyt fra Alm. Brand. Finanshuset gentog fredag morgen sin købsanbefaling på Danske Bank, efter at have nærlæst storbankens regnskabstal for 2006. Alm. Brand hævede kursmålet til 300 kr. fra 290 kr. Analytiker Ricky Steen Rasmussen hæftede sig ved, at kvaliteten i indtjening var klart bedre end ventet. Danske Banks overskud lå stort set på linje med Alm. Brands prognose, men over konsensusestimatet. Danske Bank åbnede 0,2 pct. højere i kurs 264. Bavarian Nordic og GlaxoSmithKline har ophævet samarbejdsaftalen, meddelte Bavarian Nordic. Afbrydelsen af samarbejdet omfattede stoffet Imvamune, og det får ifølge Bavarians ledelse ingen negative økonomiske konsekvenser. Bavarian tabte 1,3 pct. til kurs 548.",2007-02-02T09:00:00+00:00,
https://www.dr.dk/nyheder/penge/aktier-apm-pressede-c20,"Sur stemning på børsen A.P. Møller-Mærsk (APM) lukkede 1,9 procent lavere i 52.900, mens vejtransportaktien DSV lukkede 2,3 procent lavere i kurs 969, da den sure stemning tyngede transportaktierne. Carnegie og Jyske Bank ser ikke med samme øjnene på APMs kommende markedsopdatering. Carnegie gentog sin købsanbefaling, idet finanshuset minimum venter en gentagelse af helårsforventningerne på torsdag. I modsatte grøft findes Jyske Bank, som stadig ser risiko for en nedjustering. Hos Jyske Bank er analytiker Michael Nielsen ikke sikker på, at koncernen fastholder forventningerne. Carlsberg tabte 0,9 procent til kurs 525. Alm. Brand Henton ændrede sin anbefaling på bryggerikoncernen til neutral fra køb, efter at Carlsberg-aktien har leveret kursfremgang den seneste tid. Storbanken Danske Bank tabte 2,1 procent til kurs 237. Forsikringsaktierne lå også i bunden med betydelige tab. TrygVesta tabte 1,7 procent til kurs 407,5, mens Topdanmark tabte 1,7 procent til kurs 883. Vestas gik mod trenden Vestas lukkede 2,4 procent højere i kurs 215. Den spanske energigigant Iberdrola oplyser, at den har købt britiske Scottish Power. Scottish Power har gennem årene været en stor kunde hos den danske vindmøllekoncern Vestas, mens Iberdrola ejer 25 procent af Vestas-konkurrenten Gamesa. Iberdrola købte i oktober vindmøller fra Gamesa til en værdi af 4 milliarder dollar og Gemesa fik dermed fyldt ordrebøgerne. Vestas Mediterranean West direktør Ebbe Funk ser store muligheder i handlen. - Du kan ikke blive nummer et i verden med hensyn til udvikling af vindparker, hvis ikke du får Vestas ind i din portefølje. Det tror jeg ikke, sagde Ebbe Funk i sidste uge til RB-Børsen, da købstilbuddet var på trapperne.",2006-11-28T16:25:00+00:00,
https://www.dr.dk/nyheder/penge/c20-i-ny-rekord,"C20 steg 1,2 procent og lukkede i 439,66. Dermed endte C20 i rekordniveau for 21. gang i år. Lundbeck, Novo Nordisk og Vestas fik pæne stigninger, mens Danisco tabte pusten efter præsentation af halvårsregnskab. Lundbecks amerikanske partner Forest var torsdag på opkøbstogt og købte bioselskabet Cerexa for 2,7 milliarder kroner Lundbeck steg 3,6 procent til kurs 152,8. Novo Nordisk fik hævet sit kursmål af Citigroup. Kursmålet lyder nu på 525 mod tidligere 445, og anbefalingen blev hævet til ""køb"" fra ""hold"". Samtidig tabte Novo sin verserende patenttvist med Pfizer, som Novo har sagsøgt grundet Pfizers inhalerbare insulin Exubera. Novo steg 2,5 procent højere i kurs 468. Vestas fik medvind, da en af konkurrenterne, GE Wind, der ejes af General Electric har meddelt, at kapacitetsudnyttelsen er fyldt for hele 2007. Dermed får Vestas mindre konkurrence i forbindelse med nye ordrer i 2007. Vestas steg 0,5 procent til kurs 238. Danisco var dagens taber på C20 indekset efter sit halvårsregnskab og faldt 2,2 procent til 497,0. Danisco fastholdt sine helårsforventninger for resultatprognosen, ingrediensdivisionen går forsat bedre, mens det går den modsatte vej for sukkerdivisionen. Markedet havde ventet en samlet opjustering. Det kommende C20 medlem F.L.Smidth har fået ordre på levering af maskiner samt supervision og reservedele til en ny cementproduktionslinie i Ægypten, der herefter vil være verdens største cementfabrik. Den samlede ordre har en værdi af 200 millioner kroner. FLS lukkede 1,2 procent højere i kurs 350.",2006-12-14T16:55:00+00:00,
https://www.dr.dk/nyheder/penge/lille-loeft-til-c20,"C20-indekset steg 1,12 procent til 417,62. Efter en stærk start fra morgenstunden blev den gode stemning dæmpet af et overraskende fald i den foreløbige opgørelse af tyske fabriksordrer. De danske storbanker blev løftet af en god europæisk finansstemning efter stærke regnskaber fra Europa, mens Carlsberg-aktien red videre på tirsdagens bølge. Bankerne steg Den positive stemning i finanssektoren skyldes gode regnskaber fra både franske BNP Paribas og tyske Commerzbank. Danske Bank, der er regnskabsaktuel i morgen, steg 3,3 procent til 148,5, mens Nordea steg 3,5 pct. til 74.5. Roskilde Bank lukkede markant højere med en stigning på 18,2 pct. til kurs 94, efter at den afgående bestyrelsesformand har afsløret, at aktionærerne vil blive præsenteret for et købstilbud ved den ekstraordinære generalforsamling i september. Vestas fik smæk Vestas faldt 1,7 procent til kurs 581, efter at den amerikanske vindmølleorganisation AWEA advarede vindmøllesektoren om, at skatteordningen for vindmølleproducenter i USA - den såkaldte PTC-ordning - udløber ved udgangen af året, og politikerne har endnu ikke kunnet blive enige om en forlængelse. Hos Vestas er man dog overbevist om, at der kommer en forlængelse af den altafgørende skatteordning. Højt skum hos Carlsberg Carlsberg-aktien fløj videre med en 5,6 procents stigning til kurs 464. Finanshuset Dresdner Kleinwort hævede onsdag sin anbefaling af aktien fra hold til køb. B&O og ØK frem B&O steg 2,5 procent til kurs 223, efter at selskabet indgik en aftale om et unikt lydsystem med tyske Mercedes AMG. B&O fastholdt dog forventningerne for det indeværende regnskabsår. Aktierne i ØK steg 5,7 procent til kurs 373. Almindelig Brand Markets venter en opjustering af helårsforventningerne i halvårsregnskabet onsdag d. 13. august og hævede dermed sin anbefaling af ØK-aktien til køb fra neutral, men kursmålet dog blev sænket til 425 kr. fra 440 kr.",2008-08-06T15:27:00+00:00,
https://www.dr.dk/nyheder/penge/lidt-vaklende-start-c20,"Fredag morgen blev C20-indekset presset lidt lavere og faldt 0,2 pct. til 447,01. På de store europæiske fondsbørser oplevede investorerne samme tendens. Derivatmarkedet kan dog henover middag få lidt ekstra opmærksomhed grundet simultan udløb af aktieindeksfutures og aktieindeksoptioner samt aktieoptioner. Det såkaldt Triple Witching-fænomen forekommer fire gange årligt og kan give lidt uroen på aktiemarkederne. Novo Nordisk åbnede 0,4 pct. lavere i kurs 473,5. Jyllands-Posten skriver i dag, at den franske medicinalkoncern Sanofi-Aventis lancerer en ny insulinpen, engangspennen SoloStar. Den vil gå i direkte konkurrence mod Novo Nordisks FlexPen og vil være et nyt våben i den igangværende krig mellem Sanofi-Aventis og Novo Nordisk om insulinmarkedet. Lundbeck tabte 0,8 pct. til kurs 160,8. Medicinalkoncernen fik i dag gentaget anbefalingen hos det hollandske finanshus ING. ING har en hold-anbefaling på Lundbeck og et kursmål på 160 kr. Vestas åbnede 0,2 pct. lavere i kurs 273. Jyske Bank gentog sin akkumuler-anbefaling på Vestas. - Vi forventer en fortsat positiv nyhedsstrøm omkring Vestas, som relaterer sig til blandt andet en stigende ordreindgang og et stort fokus på vedvarende energi. Derfor fastholder vi Akkumuler på trods af, at aktien handles væsentlig over vores estimerede fair værdi på 213 kr. pr. aktie, skriver analytiker i Jyske Bank, Jesper Klitgard Frederiksen, i en kommentar forud for Vestas regnskab 20. marts. Blandt de mindre papirer overraskede regnskabsaktuelle H+H International med en kursfremgang på 4,2 pct. til kurs 1980. Producenten af porebetonelementer fik et overskud før skat på 114 mio. kr. i 2006 mod et overskud før skat i 2005 på 147 mio. kr. - Faldet i resultatet før skat sammenholdt med 2005 skyldes primært det forventede underskud på de nytilkøbte polske aktiviteter, skrev H+H International i regnskabet. Kort inden torsdagens lukketid kom Harboes Bryggeri med regnskab for de første ni måneder af 2006/07, men det blev til trist læsning for investorerne. Harboes Bryggeri måtte endnu engang sænke indtjeningsprognosen for helåret. Harboes Bryggeri, som torsdag tabte 3,9 pct., lå uændret i kurs 210. Anderledes positivt åbnede bryggerikonkurrenten Royal Unibrew, som steg 3,7 pct. til kurs 697. Genmab indgår forskningssamarbejde med den danske hoved- og halscancer gruppe, Dahanca-gruppen. Genmab åbnede 0,3 pct. lavere i kurs 336. Genmab søger stadig en partner til sit hoved- og halskræftmiddel Humax-EgFr. Bekræftede IR-chef, Helle Husted, for RB-Børsen.",2007-03-15T09:36:00+00:00,
https://www.dr.dk/nyheder/penge/solide-stigninger-til-c20,"C20 steg 1,7 procent til 438,43 efter en positiv dag, hvor navnlig FLSmidth og NKT gik frem. Medicinalaktier gik frem Genmab lukkede mandag 3,3 procent højere i kurs 250,5. Genmab-investorerne afventer fase III test af HuMax-CD20 mod kronisk lymfatisk leukæmi, som ventes annonceret i slutningen af 2. kvartal. Lundbeck steg 3,6 procent til kurs 122 efter meldingen om en relancering af selskabets potentielle storsællert, sovemiddelet Gaboxadol. GN vinder terræn GN Store Nord steg 1,5 procent til kurs 26,7. Trods negativ start på dagen med et fald på 1,5 procent, efter at den internationale investeringsbank Goldman Sachs valgte at sænke sin anbefaling af aktien i GN Store Nord til ""sælg"" fra tidligere ""neutral"". Banken vurderede, at forventningerne for 2008 virker for optimistiske, og venter en justering af prognoserne. Industriaktierne går frem FLSmidth og NKT lukkede med de største stigninger i C20-regi. FLSmidth lukkede 4,3 procent højere i kurs 489, mens NKT sluttede med en fremgang på 4,3 procent til kurs 367. Bang & Olufsen steg 2,9 procent til 316, efter at finanshuset Carnegie hævede sin anbefaling til Neutral fra tidligere Underperform. Bang & Olufsen kommer tirsdag med regnskab for tredje kvartal.",2008-04-07T15:24:00+00:00,
https://www.dr.dk/nyheder/penge/moderat-stigning-til-c20-0,"C20 endte dagen med en moderat stigning på 0,2 procent til 435,72, mens de øvrige europæiske børser lukkede med stigninger omkring 1 procent. Finansaktierne endte positivt På trods af generel tilbagegang i den sene handel, endte finansaktierne positivt. Danske Bank steg 1,5 procent til 182,8, Nordea steg 3,1 procent til 82,8, og Sydbank steg 2,8 procent til 186. Smæk til Vestas Den eksplosive vækst i vindmøllebranchen har medført, at både store internationale firmaer og mindre lokale producenter har fået øjnene op for de store muligheder i vindenergi. Det øger konkurrencen, og det vil presse Vestas i alvorlig grad fremover. Vestas lukkede 1 procent lavere i 511. Forsikringsaktier i vildrede Forsikringsselskabet Trygvesta har mistet sin internationale partner, Zurich der vil gå solo på det danske marked, og Trygvesta søger nu en ny international partner. Trygvesta steg 0,2 procent til 422,5, mens konkurrenten Topdanmark faldt 3,7 procent til kurs 801. Grovvarefusion gav stigning Grovvareselskabet Hedegaard-aktien steg 22,7 procent til kurs 540, efter at svenske Lantmännen tilbød at betale 520 kroner per aktie. Tilbuddet er betinget af, at det får accept fra 51 procent af aktionærerne.Lantmännen ejer i forvejen 30 pct. af aktierne.",2008-04-02T15:32:35+00:00,
https://www.dr.dk/nyheder/penge/europa-trak-c20-ned,"C20-indekset kunne ikke holde morgenens positive takter, og fulgte med resten af Europa lavere. Således lukkede C20 0,5 procent lavere i 510,84. Investorerne fik halvårsregnskab fra Jyske Bank, mens Dantherm blev sendt højere på rygter omhandlende ordre fra Ericsson. Jyske Bank opjusterer Jyske Bank, der steg 0,9 procent til kurs 432, aflagde et halvårsregnskab, der indeholdt en opjustering af helårsprognosen. Jyske Bank venter nu en basisindtjening på 2,1-2,3 milliarder kroner i 2007. Jyske Banks basisindtjening for første halvår steg til 1,27 milliarder kroner, hvilket var bedre end ventet. Nettorenteindtægterne steg til 1,61 milliarder kroner fra 1,44 milliarder kroner. De vigtige renteindtægter lå på den svage side i første halvår, vurderede analytiker Stig Nymann hos Gudme Raaschou over for RB-Børsen, der dog samtidig pegede på, at banken henter indtjeningen ind på en reduktion i omkostningerne. - Vores seneste tre kvartalers fokusering på effektiviseringer har været årsagen til, at vi opjusterer forventningerne til helåret, udtalte direktør Anders Dam fra Jyske bank til RB-Børsen. Andre banker påvirket af regnskab Danske Bank steg 0,2 procent til kurs 236, mens Sydbank steg 0,9 procent til kurs 279,5. Nordea, der faldt 0,6 procent til kurs 89,5, fik opjusteret kursmålet af Goldman Sachs til 118 skroner fra 113 skroner med anbefalingen ""neutral"". Novo og Lundbeck kiggede mod vest Novo Nordisk og Lundbeck-investorerne holdt øjnene rettet mod USA, hvor Eli Lilly præsenterede halvårsresultat. Eli Lilly øgede sin omsætning med 20 procent i andet kvartal. Det var især salget af antidepressivet Cymbalta og diabetes-midlet Byetta, som drev omsætningen. Novo lukkede 0,7 procent lavere, mens Lundbeck tabte 0,5 procent. FLSmidth-konkurrent med godt regnskab FLSmidth lukkede 1,2 procent højere i kurs 490. Investorerne fik tirsdag et positivt halvårsregnskab fra finske Outukumpu, der er konkurrent til FLS-datterselskabet FFE Minerals. Mærsk-konkurrent overvejer havnekøb A.P. Møller - Mærsks B-aktie lukkede 1,2 procent lavere 73.900. Kinesiske Cosco, der er konkurrent til A.P. Møller - Mærsk, overvejer at investere 1 milliard dollar i et havneprojekt i den østkinesiske provins Jiangsu. Det skrev Shanghai Securities News på baggrund af anonyme kilder ifølge Bloomberg News. Igen stor stigning til Dantherm Blandt sidepapirerne stjal Dantherm opmærksomheden efter mandagens markante fremgang på 8,1 procent. Dantherm steg 3,2 procent til kurs 194. Svensk Ericsson har modtaget en stor ordre til udbygning af GSM i Indien. Da Dantherm tidligere har været underleverandør til Ericsson, var der spekulationer i, at der også kan være en betydelig ordre på vej til Dantherm. - Hvis Dantherm skal være underleverandør, så skal man ikke glemme, at Ericsson er en af de hårdeste forhandlere, så det kan være, Dantherm får højere omsætning, men spørgsmålet er, om indtjeningen følger med, sagde analytiker Daniel Patterson fra Danske Equities. (Kilde: RB-Børsen)",2007-07-24T15:18:23+00:00,
https://www.dr.dk/nyheder/penge/lille-stigning-til-c20,"C20 steg 0,4 procent til 466,71 på en stille dag, hvor de europæiske indeks havde marginale udsving. Spekulationer om Carlsberg Der er spekulationer om, at Carlsbergs partner i Rusland, S, vil blive købt af enten Heineken eller en kapitalfond. Analytiker Casper Albæk fra Jyske Bank tvivler på, at det er realistisk. Derimod ser han ingen problemer i, at Carlsberg kan opkøbe resten af joint-ventureselskabet BBH. Carlsberg steg 2,5 procent til kurs 607. Topdanmark og Jyske Bank hittede Forsikringskoncernen Topdanmark leverede største stigning i C20 og lukkede 3,4 procent højere i kurs 1080. Jyske Bank lå også i toppen med en fremgang på 3 procent til kurs 449. Begge stigninger kom uden nævneværdige nyheder fra selskaberne. Lundbeck fortsat i problemer Lundbeck fik fredag sænket sit kursmål til 130 kroner fra 160 kroner af Goldman Sachs, som har anbefalingen ""neutral"". Også JP Morgan sænkede sin anbefaling af Lundbeck, efter afbrydelsen af Gaboxadol, til ""neutral"" fra ""overvægt"". Kursmålet blev skåret ned med 45 kroner til 140 kroner Lundbeck faldt 1,1 procent til kurs 130,5. A.P. Møller - Mærsk fik hævet kursmålet A.P. Møller - Mærsk fik fredag nyt kursmål fra Almindelig Brand. Finanshuset løftede anbefalingen på APM-aktien til ""afvent køb"" fra ""salg"" og hævede kursmålet til 59.000. APM faldt dog 1,5 procent og lukkede i kurs 58.200. Phamexa steg på konkurrents produkt Pharmexa lukkede 3,6 procent højere i kurs 17,4. Der kom godt nyt fra selskabet Dendreon om medikamentet Provenge mod prostatakræft. Medikamentet er inden for samme kategori, som Pharmexas produkter.",2007-03-30T15:49:00+00:00,
https://www.dr.dk/nyheder/penge/c20-negativ-stemning-fortsaetter,"Den negative stemning fortsatte i dag på det danske marked, og C20 åbnede med et markant minus i omegnen af 3 procent. Men i løbet af dagen vandt indekset lidt frem, og lukkede blot 1,3 procent lavere til 455,44. Det skriver RB-Børsen. Presset ramte langt de fleste store spillere. Lundbeck tabte 2,3 procent til kurs 151, og A.P. Møller-Mærsks B-aktie lukkede 2,2 procent lavere i kurs 58.100. Også bankaktierne led. Danske Bank lukkede 2,5 procent lavere, Nordea lukkede 2,8 procent lavere, mens Jyske Bank lukkede 1,9 procent ned. Regnskab fra Trygvesta Forsikringskoncernen Trygvesta leverede helårsregnskab for 2006. Overskuddet før skat blev på 3,7 milliarder kroner i 2006 mod 2,9 milliarder året før og var som ventet. For 2007 venter Trygvesta et overskud før skat på 2,5 milliarder kroner, og disse forventninger ligger under analytikerprognoserne. FLSmidth følger opjustering Inden de danske markeder åbnede fremlagde FLSmidth regnskab for helåret 2006. FLSmidth præsenterede en driftsindtjening på 775 millioner kroner - en stigning på 95 procent, hvilket er på linje med FLSmidths opjustering fra den 2. februar. FLSmidth lå dagen igennem i minus, og lukkede 1,9 procent lavere i kurs 364. Novo Nordisk får god pris Novo Nordisk, som lukkede 1 procent højere til kurs 485, har fået en god pris for sin ejerandel i medicinalselskabet Dako. Novo Nordisk bogfører 1,5 milliarder kroner fra salget, og pengene skal enten bruges til opkøb eller aktietilbagekøb.",2007-02-28T17:17:00+00:00,
https://www.dr.dk/nyheder/penge/ny-rekord-til-c20-0,"C20-indekset satte endnu en rekord med en stigning på 0,5 procent til 475,79. Dagen bød desuden på et tilfredsstillende regnskab fra Jyske Bank og en anbefaling af Neurosearch som foretrukken investering blandt de danske biotekaktier. Fremgang for Jyske Bank Jyske Bank leverede et helårsregnskab, som viste en fremgang i basisindtjeningen til 2,27 milliarder kroner fra 1,75 milliarder kroner, hvilket var lidt bedre end RB-Børsens analytikerprognose. Jyske Bank venter en basisindtjening i 2007 på niveau med 2006 eller derover. De forsigtige bankfolk hos Jyske Bank har meldt konservativt ud for 2007. Det konstaterede chef for sales trading i Danske Bank, Mads Zink, over for RB-Børsen. Danske Bank og Nordea konkurrerer om opkøb Banksektorens to store drenge var i centrum grundet mulighederne for et opkøb af et svensk realkreditinstitut. De to nordiske finansgiganter vil begge byde på SBAB, når den svenske stat sætter sine aktier til salg. Danske Bank steg 1,5 procent til kurs 267,5 og var dermed vigtigste bidragsyder til C20-indeksets fortsatte rekord. Nordea faldt 0,3 procent til kurs 90. Neurosearch den foretrukne biotekaktie Neurosearch steg 1,9 procent ti kurs 348,5 efter Danske Equities' anbefaling af aktien. Aktien bliver i en gennemgang af den danske biotekbranche fremhævet som foretrukken investering.",2007-02-06T16:36:00+00:00,
https://www.dr.dk/nyheder/penge/c20-i-ny-rekord-0,"C20-indekset lukkede 0,2 procent højere i rekord 473,24. Men dagens største stigning faldt i sidepapiret Bavarian Nordic. Lundbeck opjusteret JP Morgan hævede sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck lukkede 2,3 procent højere i kurs 169,8. A.P. Møller-Mærsk steg B-aktien sluttede 0,5 procent højere i kurs 59.300. A.P. Møller - Mærsks datterselskab, APM Terminals, har givet et opkøbsbud på driften af to havneterminaler på Fisherman Islands, Brisbane. Det skriver den australske internetavis Queensland Business Review. Danske Bank har opkøbsplaner Danske Bank er på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. Danske Bank faldt 0,2 procent til kurs 263,5. FLSmidth opjusteret Danske Equities opjusterede kursmålet for FLSmidth til 446 kroner FLSmidth faldt 1,1 procent til kurs 409. FLSmidths datterselskab FFE Minerals fik mandag helårsregnskab fra den finske konkurrent Outokumpu, som efter sin præsentation blev sendt mere end 10 procent højere. Novo Nordisk faldt Efter fire dages flotte stigninger satte Novo Nordisk mandag kursen sydpå og faldt 1,0 procent til kurs 511. Dette skete selvom USB hævede kursmålet til 475 kroner fra 435 kroner Stor stigning til Bavarian Nordic Biotekselskabet Bavarian Nordic leverede et kurshop på 9,9 procent til kurs 610. Danske Equities hævede mandag sit kursmål fra 572 til 705 og fastholdt anbefalingen ""køb"" af aktien. Det sker efter, at Bavarian Nordic har opsagt sin aftale med GlaxoSmithKline, og derved selv vil producere og levere alle vacciner.",2007-02-05T16:44:22+00:00,
https://www.dr.dk/nyheder/penge/solid-stigning-til-c20,"Det danske aktiemarked startede året med en rekord, da C20 indekset lukkede 1,37 procent højere i 447,51. Der var stigninger til næsten samtlige aktier i indekset. Vestas fik en ny stor amerikansk ordre. Ordren kom fra Enel North America, som er et af de største amerikanske energiselskaber med fokus på vedvarende energi. Ordren lyder på 56 V80-1,80 MW vindmøller til levering i tredje kvartal 2007 til Smoky Hills-projektet i staten Kansas i USA. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Vestas steg 1,6 procent til 242,5. Novozymes klar med nyt enzym. Novozymes steg 0,2 procent til kurs 487. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Alk-Abello lancerer græspollenvaccine som tablet. Alk-Abello græspollenvaccine på tabletform, Grazax, blev tirsdag lanceret i Danmark, Norge og Storbritannien. Tabletterne skal optimalt helst tages hver dag året rundt og koster 3162,75 kroner for 100 uden tilskud. Alk-Abello steg 2,6 procent til kurs 1447. Pæn stigning til Sjælsø Gruppen. Sjælsø Gruppen har solgt tre ejendomme for 500 millioner kroner og præciserede samtidig sine forventninger til 2006. Herefter ventes et overskud før skat på 725 millioner kroner. Sjælsø Gruppen fik hævet sin anbefaling af Danske Equities til ""køb"" fra ""hold"" med et kursmål på 2052. Nordea anbefaler stadig et ""stærkt køb"". Sjælsø Gruppen endte 5,1 procent højere i kurs 1945. TK Develoment steg trods salgsanbefaling. TK Development steg 4,8 procent til kurs 88. TK Development meddelte før nytår, at den skal opføre og udvikle et nyt center i Gdansk i Polen. Nordea fastholder dog en ""stærk salg"" anbefaling.",2007-01-02T16:56:58+00:00,
https://www.dr.dk/nyheder/penge/c20-paa-rekordkurs,"De danske aktier åbnede mandag i positivt terræn, da C20 indekset steg 0,4 procent til 415,36 og ligger dermed ganske tæt på den gamle rekord. A.P. Møller Mærsk var den største drivkraft bag fremgangen, som blev inspireret af udviklingen på de europæiske markeder. Vestas lagde også godt fra start. Vestas har indgået en langsigtet leveringsaftale i Indien med det danske selskab LM Glasfiber, der producerer vindmøllevinger. Det oplyser LM Glasfiber i en pressemeddelelse. Den treårige leveringsaftale omfatter levering af 1500 vinger til Vestas' V82-1,65 megawatt mølle, som produceres i Chennai i Indien. Vestas åbnede 0,7 procent højere i kurs 152. A.P. Møller Mærsk nød godt af de lune vinde på de europæiske børser og steg 0,8 procent til kurs 52.300. A.P. Møller - Mærsks havneaktiviteter kom i fokus. Havneoperatøren PSA International havde en vækst på 6,4 procent i de første ni måneder af 2006. I Los Angeles stod menuen på anklager fra en aktivist ifølge avisen Los Angeles Times. Aktivisten Stanley Mosler mener, at myndighederne har brugt 1,2 milliarder dollar (7 milliarder kroner) til en bygge en fragtterminal til A.P. Møller - Mærsk, men at pengene skulle være brugt til andre formål. Lundbeck åbnede 1,3 procent højere i kurs 138,8. Biotekselskabet LifeCycle Pharma, som er et spin-off af Lundbeck, er på vej mod en børsnotering, og antydninger i det offentliggjorde materiale peger i retning af en notering allerede i år. Det vurderer aktieanalytiker Frank Hørning Andersen hos Jyske Bank. - Det at de offentliggør, hvem der står for emissionen, tyder på, at de er langt fremme i processen. Jeg tror, at vi får noteringen allerede i år, siger Frank Hørning Andersen til RB-Børsen. TrygVesta fortsatte de seneste dages stigninger, da forsikringsselskabet steg 1,2 procent til kurs 376,5. Konkurrenten Topdanmark steg 0,4 procent til kurs 808. Kilde: RB-Børsen",2006-10-16T07:53:58+00:00,
https://www.dr.dk/nyheder/penge/vestas-trak-c20-ned,"C20 tabte 0,4 procent og lukkede i 378,26 primært tynget af skuffende halvårsregnskab fra Vestas. A.P. Møller - Mærsk og Parken noterede pæne stigninger. Vestas tabte 9,8 procent Vindmølleproducenten lukkede i kurs 152,8. Omsætningen på 1,62 milliarder euro var lavere end estimatet på 1,697 milliarder euro, som var ventet, overskuddet på 34 millioner euro var også lavere end de 44 millioner euro analytikerne havde ventet. Endelig har Vestas problemer med at skaffe komponenter fra underleverandørerne. A.P. Møller - Mærsk steg 1,4 procent. Rederikoncernen lukkede i kurs 44.500. Rederiet er i gang med et større nybygningsprogram inden for tankskibe, og tankskibsflåden ventes at vokse eksplosivt og kan ved udgangen af 2008 udgøre op mod 80 produkttankskibe. NKT overraskede positivt Aktien steg 0,1 procent til kurs 380,5 efter et halvårsresultat, der var bedre end ventet. Koncernens overskud før skat blev 422 millioner kroner for halvåret, mens analytikerne havde ventet 364 millioner kroner. Parken Sport & Entertainment steg 18,0 procent. Aktien endte i kurs 1150, efter at FCK onsdag kvalificerede sig til Champions League. Deltagelsen kan give en engangsindtægt på mellem 60 og 100 millioner kroner.",2006-08-24T15:58:00+00:00,
https://www.dr.dk/nyheder/penge/svag-stigning-til-c20,"Topdanmark skuffede Forsikringsaktien faldt 1,8 procent til kurs 840 efter regnskabsfremlæggelsen. på trods af, at nettooverskuddet steg til 689 millioner kroner, hvilket var marginalt over analytikernes forventninger. Resultatet for Skadeforsikringen var betydelig bedre end ventet, mens Livs resultat var lavere end analytikernes forventninger. Almindelig Brand steg Forsikringsselskabet steg 1,8 procent til kurs 318,5 efter regnskabsfremlæggelsen. Overskuddet i første halvår steg til 473 millioner kroner takket være udviklingen i koncernens aktiviteter inden for skadesforsikring. Bidraget fra bank og livsforsikring faldt derimod i forhold til første halvår 2005. Koncernen venter nu et resultat på 820 millioner mod tidligere 670 millioner kroner A.P. Møller - Mærsk steg Rederiaktien lukkede 0,5 procent højere i kurs 44.500. Rederiets havneoperatør, APM Terminals, køber 34 procent. af Cosco Pacifics selskab Cosco Ports, der ejer 59 procent. af et joint venture i det sydlige Kina. Joint venturet skal stå for opførelsen af seks kajpladser i byen Nansha samt stå for driften af dem. Men flere finanshuse nedjusterede A.P. Møller - Mærsk. Bang & Olufsen faldt Elekrronikkoncernen lukkede 0,7 procent. lavere i kurs 605. Mandagens regnskab var fornuftigt, men forventningerne til indeværende regnskabsår skuffede betydeligt. Det er vurderingen fra FIH Capital Markets, der nedjusterer aktien til ""akkumuler"" fra ""køb"". Coloplast lukkede lavere Selskabet faldt 1,3 procent til kurs 441. Selskabets tredje kvartalsregnskabspræsentation i seneste uge var blandet, men Sydbank fastholder sin anbefaling ""neutral"". Pharmexa fortsætter nedturen Medicinalvirksomheden lukkede 1,7 procent. lavere i kurs 17. Jyske Bank fastholdt ""sælg"" anbefalingen af biotekaktien og kursmålet på 16 kroner efter halvårsregnskabspræsentationen.",2006-08-22T15:36:00+00:00,
https://www.dr.dk/nyheder/penge/c20-svag-aabning,"Torsdag bød på en svag åbning på Københavns Fondsbørs, da kun Novo Nordisk kunne præstere en marginal værdistigning, mens resten af C20- medlemmer lå med tab. C20 faldt 0,5 procent til 370,17. Den mest positive udvikling skulle findes blandt sidepapirerne. Rederiet Mols-Linien og bryggeriet Royal Unibrew gav forsigtige stigninger. Danisco i fald Danisco åbnede 0,7 procent lavere til kurs 427,0. De sukkerglade investorer fik torsdag nyt fra den tyske konkurrent, Suedzucker, da Europas største sukkerproducent meddelte et fald i overskuddet på 8,2 procent i første kvartal af helåret. Det tyder på, at Daniscos prognose for 2006 er for konservativ, mener analytiker Casper Albæk fra Jyske Bank. - Südzucker venter et lille fald i omsætningen i sukkerforretningen, hvilket svarer til Daniscos forventninger. De adskiller sig ved, at Südzucker venter en indtjening i sukkerforretningen på niveau med sidste år, mens Danisco venter en faldende indtjening, siger Casper Albæk til RB-Børsen. Novo Nordisk åbnede 0,3 procent højere i kurs 374,5 i et syrligt marked. Insulinspecialisten var onsdag i fokus, da finanshuset Credit Suisse hævede sit kursmål til 372 kroner fra 348. Det danske medicoselskab Coloplast blev onsdag efter lukketid opjusteret til ""hold"" fra ""sælg"", af analytiker Jenni Ruottinen fra Standard & Poor's Equity Research, mens kursmålet bliver fastholdt på 458 kroner. Opjusteringen begrundes hovedsagligt af Coloplast-aktiens seneste kursfald, da Jenna Ruottinen forventer, at Coloplast vil have et lavere salg på 14 mia. kroner i regnskabsåret 2011/2012 mod Coloplasts eget langsigtede mål om et salg på 15 mia. kroner. Shipping ned Vestas blev smidt af investorvognen og faldt med 1,7 procent til kurs 163. Vindmølleproducenten landede en pæn ordre tirsdag fra det canadiske med mulighed for endnu større ordre i fremtiden. A.P. Møller - Mærsk åbnede 1,1 procent lavere i kurs 45,700. Mærsk investorerne fulgte igår udviklingen hos den sydkoreanske rederikonkurrent Hanjin Shipping der fik en hård tur af analytiker James Yoon fra investeringsbanken JP Morgan. Yoon udtalte til shippingavisen Lloyd's List, at det var tvivlsomt om indtjeningen i 2006 kunne forbedres til trods for en ventet vækst i fragtmængderne på 17 procent i 2006. Bryggeriet Royal Unibrew åbnede torsdag 1,4 procent højere i kurs 639,0, og lå i top på markedet sammen med rederiaktien Mols-Linien, der øgede 1,2 procent til kurs 508,0",2006-07-13T09:10:12+00:00,
https://www.dr.dk/nyheder/penge/c20-aabner-i-minus-0,"A.P. Møller - Mærsk åbnede 0,7 procent lavere i kurs 45.300. Budet på australske Adsteam, som APMs datterselskab SvitzerWijsmuller kom med mandag morgen, lokker tilsyneladende ikke de strategiske parter. Investors Mutual, der ejer 15,8 procent af Adsteam, ser gerne et højere købstilbud end 2,54 australske dollar pr. aktie. Det skriver avisen The Australian. - Vi vurderer, at 2,60 australske dollar pr. aktie svarere til værdien af Adsteams 200 slæbebåde. Det er sjældent nu om stunder, at aktiver sælges til den værdi, så det danske tilbud er i virkeligheden ikke så varmt, sagde Simon Conn, der er porteføljemanager i Investors Mutual. Blandede meninger om bud Han venter højere tilbud fra f.eks. Hutcinson-Swire fra Hong Kong, hollandske Smit og havneoperatøren PSA fra Singapore. Tilbudsprisen giver en præmie på 25,8 procent i forhold til børskursen før tilbuddet og ifølge avisen Sydney Morning Herald vil PSA Marine og Smit ikke byde på Adsteam, skriver Bloomberg News. Anderledes toner kom der fra UBS. Der kommer næppe et højere et højere bud på australske Adsteam. Det er vurderingen fra analytiker Andrew Perks, UBS, skriver den australske netavis ""The age"". - Vi vurderer, det ikke sandsynligt, at der kommer en konkurrerende bud på Adsteam, fordi præmien i forhold til børskursen før buddet er så høj, siger Andrew Perks. Group 4 Securicor kom i spil onsdag morgen og åbnede 1,1 procent højere i kurs 18,8. Den dansk/britiske vagt- og sikkerhedskoncern forudser, at de tyske aktiviteter inden for værdihåndtering vil give underskud for femte år i træk efter tabet af en aftale med den største kunde, Deutsche Post. Det skriver Jyllands-Posten. Carlsberg-fusion kører Carlsberg åbnede 0,1 procent lavere i kurs 419. Fusionen med de russiske bryggerier kører på skinner. Tre bryggerier skal fusioneres ind i Baltika Breweries, der dermed konsoliderer sin rolle som Ruslands største ølproducent. Baltika har øget sin ejerandel i Pikra til 91,9 procent, 92,76 procent i Vena og 87,19 procent i Yarpivo. Baltika Brewerys storaktionær er Baltic Beverages Holding, som er 50/50 procent ejet af Carlsberg og Scottish & Newcastle. Harboes Bryggeri åbnede 0,7 procent højere i kurs 228. Bryggeriet har planlagt at aflægge helårsregnskab i løbet af onsdagen. Harboes Bryggeri har den 15. marts 2006 sænket overskudsprognosen for helåret til 90-120 millioner kroner, hvor den tidligere prognose lød på 125-140 millioner kroner. RB-Børsen",2006-07-05T07:52:00+00:00,
https://www.dr.dk/nyheder/penge/c20-aabner-i-minus,"Det toneangivende C20-indeks åbnede 1,1 procent lavere i 374,90, da den negative åbning på de europæiske markeder smittede af på humøret på fondsbørsen i København. Alle C20-medlemmer åbnede i negativt terræn. Vestas tog teten og lå med det største tab i C20-regi. Blandt sidepapirerne lå Genmab med en pæn kursfremgang. Vestas åbnede i kurs 148,5, hvilket er 3,5 procent lavere end gårsdagens lukkekurs. Vestas leverede i går et imponerende kurshop på hele 13 procent Topdanmark åbnede i kurs 153, hvilket var 0,7 procent lavere. Topdanmark kom med et godt regnskab for første kvartal, som bød på opjusteringer af indtægtsprognosen, overskudsprognosen samt udsigterne for indtjeningsevnen i skadesforsikringsaktiviteterne for 2006. Analytiker Torsten Bech Jensen fra Jyske Bank udtalte til RB-Børsen, at der generelt set er rigtig mange gode ting i regnskabet. Carlsberg har fået en salgsanbefaling med på vejen fra det hollandske finanshus ING, som dog hævede sit kursmål med 6 kr. til 316. Med en svag finansiel position og manglende mulighed for at konkurrere på opkøb, i kraft af ejerstrukturen, så er selskabet så begrænset i sit virke, at værdiansættelsen er for høj, lød det fra analytiker Gerard Rijk fra ING. Carlsberg åbnede 0,8 procent lavere i kurs 392. Biotekvirksomheden, Genmab, åbnede højere med en stigning på 2,2 procent til kurs 186, da biotekselskabet indleder de afgørende fase 3-studier med leukæmi-stoffet Humax CD20. - Det er klart positivt, at Genmab går i fase 3 med stoffet. Dermed lever de op til en ventet milepæl, og det bør give en positiv effekt på kursen, men det er vanskeligt at forudsige i disse nervøse markeder, siger analytiker Annette Rye Larsen fra Gudme Raaschou. Blandt sidepapirerne kunne investorerne hos RTX Telecom kunne notere et lille fald på 0,6 procent til kurs 78 efter tirs-dagens blodbad, hvor RTX Telecom dykkede 15,1 procent Der blev delt øretæver ud til investorerne i Amagerbanken, som lå 4,0 procent lavere i kurs 400. Per Aarsleff aktien steg 4,2 procent til kurs 470 efter flere dages nedtur.",2006-05-24T07:44:52+00:00,
https://www.dr.dk/nyheder/penge/c20-paavirket-af-den-lavere-oliepris,"Det ultralikvide danske C20 indeks åbnede ugens sidste handelsdag negativt. C20 indekset åbnede 0,4 procent lavere i 440,11. C20 indekset fulgte dermed den negative stemning, der tyngede de resterende europæiske fondsbørser. Der herskede dog en udpræget afventende stemning, frem imod eftermiddagens vigtige amerikanske jobrapport. Investorerne frygter at rapporten viser en amerikansk økonomi i tilbagegang og det trykker kurserne fredag morgen. Faldende oliepris ikke entydigt godt Et fald i olieprisen fik indflydelse på flere selskaber. Olieprisen faldt massivt torsdag aften og det var både godt og skidt for A.P. Møller - Maersk. En lav oliepris betyder lavere brændstofspriser til APMs skibe, men kan også være med til at trykke indtjeningen i olie-divisionen. APM åbnede 0,8 procent lavere i kurs 52.700. Samtidig meddelte Maersk Line, der omfatter A.P. Møller - Mærsks containeraktiviteter, at raterne på fragt mellem Sydamerika og Europa bliver sat op. Ratestigningen er på mindst 200 dollar pr. teu, og den får effekt fra 1. februar. Rederiet oplyser, at stigningen er konsekvensen af rate-faldet i 2006. Det skandinaviske luftfartselskab SAS nød torsdag morgen godt af den lave pris på olie. Kursen på SAS nåede for første gang niveau 100. SAS åbnede 0,5 procent højere i kurs 100. Udlodning på vej fra GN GN vil have investorernes godkendelse til udlodningen af udbyttet på 61 kroner pr. aktie i kølvandet på salget af høreapparatdivisionen, GN ReSound, til schweiziske Phonak. Opkøbet mangler stadig konkurrencemyndighedernes godkendelse. GN har siden indkaldelsen til generalforsamlingen den 20. december haft en pæn kursfremgang. GN Store Nord, der holder ekstraordinær generalforsamling senere i dag, åbnede 0,3 procent lavere i kurs 84,5. Vækst i markedet for Bio-ethanol Danisco og Novozymes fik lidt ekstra opmærksomhed i morgenens handel, da der er udsigt til kraftigt vækst i markedet for bio-ethanol. De to selskaber sidder på henholdsvis 20 procent og 40 procent af verdensmarkedet for enzymer, der er nøgleingrediensen i bio-ethanol. Det berettede Berlingske Business. Markedet for bio-ethanol er kommet i fokus herhjemme efter den danske regering i fremtiden vil kræve tvungen indblanding af bio-ethanol i benzin og diesel. Danisco og Novozymes åbnede henholdsvis 0,1 procent højere i kurs 479 og 0,3 procent højere i kurs 498,5. Mere fokus på Alk-Abelló Alk-Abello, der har været denne uges store nyhed, kan igen i dag sole sig i avisoverskifter. Det var denne gang udsigten til en mulig fusion med franske Stallergenes, der bringer Alk-Abello i centrum. Topchef i Stallergenes Albert Saporta gav i et interview med Dagbladet Børsen udtryk for, at han kan se fordele i en fusion mellem de to vaccineproducenter. Alk-Abello åbnede 1,4 procent lavere i kurs 1535.",2007-01-05T09:15:32+00:00,
https://www.dr.dk/nyheder/penge/c20-igen-under-kurs-400,"Den negative stemning hersker fortsat på de store europæiske børser, og den har forplantet sig til Københavns Fondsbørs. C20 ligger 0,9 pct. laver i 399,91, hvor især finansaktierne trækker i den forkerte retning. Aktieboks: OMXC20 A.P. Møller - Mærsk åbner 0,6 lavere i kurs 51.300. Mærsk, efter at rederiets asiatiske konkurrenter fortsatte nedturen i fredagens handel. Sydkoreanske Hanjin faldt 10,5 procent, mens japanske Mitsui måtte indkassere et tab på 1,9 procent FLSmidth ligger for tredje dag i træk i negativt terræn. Aktien falder 0,3 procent til kurs 350,5, uden at der er nogle selskabsspecifikke nyheder. Finansaktierne blev også trukket ned af den dårlige stemning, og Danske Bank falder 1,6 til kurs 138,5. - Vi har set en afvikling af Carry-trading, da yennen og sfranc er styrket. Det viser, at investorerne har mindsket deres lyst til risiko, udtaler aktiehandler Martin Munk fra Jyske Bank til RB-Børsen. Carry-trading er lån i lavrentevalutaer, som placeres i højrentevalutaer. Nordea falder 2,2 procent til kurs 66,25, trods at banken får hævet sin anbefaling af investeringsbanken Lehman Brothers til ""overvægt"" fra ""neutral vægt"" og kursmålet sættes op til 12,5 euro (93,2 kroner) fra 12 euro. Danisco ligger 1,8 procent lavere i kurs 325,5, efter at Dong Energy dropper Danisco som sololeverandør af enzymer til koncernens prestigefyldte fabrik til produktion af andengenerationsbioetanol i Kalundborg. Danisco skal nu i stedet konkurrere med ærkerivalen Novozymes. Daniscos nye og nære samarbejde med kemigiganten Dupont er baggrunden for Dongs beslutning. Det skriver Dagbladet Børsen Carlsberg åbner 0,7 procent lavere i kurs 473, efter at selskabet har meddelt, at det er klar til at sælge sit tyrkiske bryggeri til CBC Group, efter at de tyrkiske myndigheder har godkendt handlen, skriver Bloomberg News. Türk Tuborg sælges for 80 millioner dollar, hvorfra der skal trækkes gæld m.m. SAS falder 2,6 procent til kurs 37,6 i fredagens tidlige handel. Flyselskabet er aktuel fredag formiddag med trafiktal for august. SAS-aktien dykkede 5,7 procent i torsdagens handel, grundet den globale afmatning samt nervøsitet for effekterne for presset for forbrugerne. Lundbeck åbner 1,8 procent lavere til kurs 114,75, efter at det internationale analyseinstitution, Standard & Poor's Equity Research, nedjusterer sin anbefaling af Lundbeck aktien til ""sælg"" fra hold, og samtidig reduceres kursmålet til 116 kroner fra 117 kroner pr aktie.",2008-09-05T08:45:37+00:00,
https://www.dr.dk/nyheder/penge/c20-holdt-netop-hovedet-oven-vande,"Det danske C20 indeks holdt torsdag lige akkurat hovedet oven vande, mans de øvrige europæiske børser lå med betydelige tab. C20 endte 0,2 procent højere i 377,78. Vestas steg efter en opjustering fra finanshuset Carnegie. Novo Nordisk var fortsat i spil på onsdagens flotte regnskab, men dog med aftagende kurseffekt. A.P. Møller - Mærsk led tab efter spekulationer om opkøb af havneaktiviteter samt nedjusteringer fra konkurrenter. Vestas blev torsdag handlet 2,2 procent højere til lukkekurs på 166,3. Analytiker Peter Rothausen fra Carnegie opjusterede sin anbefaling af Vestas til ""outperform"" og satte kursmålet til 200-220 kroner pr. aktie. Analytikeren venter, at Vestas i sit halvårsregnskab i slutningen af august vil opjustere sin indtjeningsprognose for 2006. Fokus på havneterminaler A.P. Møller - Mærsk lukkede 1,1 procent lavere i kurs 44.000. Der var torsdag fokus på rederiets havneoperatør, efter spekulation om at APM Terminal er en mulig køber af de havneaktiviteter, som sydkoreanske Hanjin Shippings gerne vil have af hånden. - APM Terminals er til stede i flere af Hanjins havne, mens der også er nogle af Hanjins havne, der kunne være interessante for APM Terminals, vurderede Henrik Lund, der tror, at havnene bliver sat til salg. Investorerne bemærkede i den tidlige handel, at to store japanske rederier, som er konkurrenter til APMs rederiaktiviteter, havde nedjusteret forventningerne til indtjeningen. Novo Nordisk opjusteret Novo Nordisk blev handlet 0,9 procent højere til kurs 395. Insulinkoncernen, der onsdag steg over 7 procent med en flot halvårspræsentation, blev torsdag opjusteret til ""køb"" fra ""hold"" af Danske Equities, der sætter en fair værdi på 450 kroner pr. aktie mod 364 tidligere. Det fremgår af en kommentar fra analytiker Martin Parkhøi. Finanshuset Lehman Brothers hævede sine forventninger til medicinalkoncernens underliggende vækst i driftsindtjeningen til 17 procent fra 10,5 procent og fastholdt købsanbefalingen ""overweight"" med et kursmålet på 442 kroner Peter B. Andersen, analytiker hos Jyske Bank, så blot en enkelt lille plet på onsdagens ellers blankpolerede regnskab, og det var udskydelser i enkelte Novoseven-programmer, men han bemærkede, at det ikke var så alvorligt. Carlsberg fortsætter op Carlsberg lukkede 0,1 procent højere til kurs 447,5. Bryggeriaktien er blevet opjusteret hos finanshuset Lehman Brothers til et kursmål på 485 kroner Onsdag kom bryggerikoncernens østeuropæiske joint venture BBH med et godt regnskab for andet kvartal. - Vi venter, Carlsbergs resultat for andet kvartal vil vise stærk udvikling i mængder og et bedre miks. I Vesteuropa venter vi en vækst i driftsoverskuddet på 8,7 procent, skrev Lehman Brothers og tilføjede, at kommer der flere restruktureringer, hvilket ventes i løbet af året, så kan kursmålet blive hævet yderligere 30 kroner",2006-08-03T16:04:00+00:00,
https://www.dr.dk/nyheder/penge/c20-reddet-af-amerikansk-aabning,"C20-indekset steg 0,8 procent til 414,51. Stigningen skyldes positivt amerikansk marked. Oprejsning til Novo Nordisk Novo Nordisk steg 2 procent til 309 efter torsdagens kurssmæk. Det amerikanske finanshus Merrill Lynch sænkede fredag sit kursmål på Novo til 290 fra 300 efter torsdagens halvårsregnskab fra insulinproducenten. Modsat Merrill Lynch fremgår det af Nordeas aktiekommentar, at banken fortsat ser positivt på Novo. Fremgang til Danske Bank Danske Bank vendte formiddagstimernes minus til et plus på 0,5 procent og endte i kurs 145,5 efter torsdagens fald på 2,7 procent. UBS sænkede efter torsdagens halvårsregnskab sin anbefaling på aktien til ""sælg"" fra ""hold"". Nordea lukkede uændret kurs 73,5. Carlsberg faldt Carlsberg faldt 0,7 procent til kurs 447, men Jyske Bank hævede fredag sit kursmål på Carlsberg fra 540 til 605 kr. pr. aktie og fastholder samtidig anbefalingen ""køb"".",2008-08-08T15:30:56+00:00,
https://www.dr.dk/nyheder/penge/c20-aabner-med-lille-fald,"De danske aktier åbnede mandag morgen med en vigende tendens, da hovedparten af C20 medlemmer oplevede fald. Investorerne fandt blandede tendenser på de europæiske aktiemarkeder, hvor udsvingene var små af karakter. A.P. Møller Mærsk åbnede med fald, hvilket tyngede C20, som lå 0,7 procent lavere i kurs 362,6. Kopikrig på medicin Lundbeck åbnede 0,5 procent lavere i kurs 138,5. Det amerikanske finanshus Goldman Sachs satte fokus på Lundbeck, da finanshuset mandag morgen hævede sit kursmål på Lundbeck til 145 fra 131. Det skete som følge af den positive retsafgørelse i USA i patentsagen om det antidepressive middel Lexapro. Direktør i Lundbeck, Claus Bræstrup, forventer, at kopikrigen på medicin fortsætter med uformindsket styrke. -Der kan sagtens komme flere angreb af samme slags, siger Claus Bræstrup, og refererer til sagen om Caracao Pharmaceuticals, som Lundbeck vandt. Analytiker Michael Novod fra Handelsbanken vurderer, at lignende patentsager kan blive lukket eller i det mindste forliges på særligt gunstige vilkår for Lundbeck og Forest Laboratories, men understreger også, at det er for tidligt at konkludere, hvad der kan ske i andre patentsager. Carlsberg tjener på VM VM i Tyskland var en god forretning for Carlsberg, og international sponsorchef Keld Strudahl er på nippet til at forlænge kontrakten med det engelske landshold. Bryggeriet står i forvejen bag flere klubber i Premier League, blandt andet Liverpool. Her til morgen åbnede Carlsberg marginale 0,1 procent lavere i kurs 156,3. A.P. Møller-Mærsk mangler at besætte 627 ledige stillinger, skriver Jyllands-Posten mandag morgen. APM åbnede i negativt terræn, og faldt 1,1 procent til kurs 44.200. Mandag morgen præsenterede den schweiziske medicinalgigant Novartis regnskab for andet kvartal. Novartis har insulinmedikamenter i sin produktportefølje og er dermed konkurrent til Novo Nordisk. Novo åbnede 0,8 procent lavere i kurs 372.",2006-07-17T07:47:11+00:00,
https://www.dr.dk/nyheder/penge/c20-tabte-de-fine-takter,"Vestas lukkede 3,5 procent højere i kurs 224,8, efter at Citigroup hævede kursmålet på Vestas med 70 kroner til 230 kroner Citigroup gentog den neutrale anbefaling, men bemærkede, at vindmøllekoncernen går en lys fremtid i møde, hvilket overskygger koncernens problemer med at tjene penge på kort sigt. Nedtur til Novo og Mærsk Novo Nordisk faldt 0,2 procent med en lukkekurs på 433,5. Det amerikanske finanshus Merrill Lynch hævede fredag morgen anbefalingen til køb fra neutral. Novo Nordisk lancerede torsdag en ekspansiv salgsstrategi, hvor den amerikanske insulinsalgsstyrke blev øget til 1900 fra 1200 personer. A.P. Møller - Mærsk, som torsdag lukkede 2,2 procent lavere, tabte yderligere 1,3 procent til kurs 52.000 fredag. APM blev præget af den triste eftermiddagsstemning. Rederiet ændrer de nuværende transatlantiske ruter TA3 og TA6, hvilket vil reducere Maersk-Lines transatlantiske kapacitet med 5-6 procent S Equity Research, der udarbejder Nordeas aktieanalyser, sænkede kursmålet på APM B-aktien til 57.000 kroner fra 60.000 kroner S fastholdt dog købsanbefalingen på rederigiganten. Lundbeck faldt 1,1 procent til kurs 141,5. Morgan Stanley har begyndt analysedækning af Lundebeck. Anbefalingen starter med den neutrale ""equalweight"" med et kursmål på 140 kroner Investeringsbanken bemærker, at Lundbeck er stærkt afhængig af succes med selskabets potentielle søvnmiddel Gaboxadol. - Værdiansættelsen af Lundbeck er meget følsom overfor resultaterne for Gaboxadol, lyder det fra Morgan Stanley. Optur Genmab hev 6,8 procent hjem til investorerne med en lukkekurs på 290. Det var løseopkøbsspekulationer der skabte riften om biotekselskabets aktier. Dermed kunne Genmab-investorerne hurtigt glemme skuffelsen, efter at D/S Torm torsdag aften tog den prestigefyldt plads i C20-indekset fra Genmab. Møbeldetailkæden Boconcept fik anerkendelse fra Gudme Raaschou efter torsdagens halvårspræsentation. Analytiker Michael K. Rasmussen fra Gudme Raaschou hævede Boconcepts kursmål 14 procent til 375 kroner Boconcept lukkede dog 0,6 procent lavere i kurs 340. DFDS, som lukkede 1,6 procent lavere i kurs 680, fik reduceret aktie-anbefalingen af Standard Poor's Equity Research til køb fra stærkt køb. Fondsbørsens nyeste skud på stammen, Sparekassen Himmerland, havde en forrygende første dag. Sparekassen Himmerland lukkede i kurs 500, efter at fredagens første handel begyndte i 400,5, mens emissionskursen var på 250 kroner",2006-12-01T16:35:19+00:00,
https://www.dr.dk/nyheder/penge/c20-aabner-med-paen-stigning,"Vestas åbnede 0,8 procent højere i kurs 158,8. Den danske vindmølleproducents indiske selskab, Vestas RBB, investerer 125 millioner kroner i en møllevingefabrik i den sydøstindiske kystby, Chennai. Det skriver avisen Economic Times. A. P. Møller - Mærsk blev handlet 0,5 procent højere til kurs 44.300. Investorer med interesse i shipping fik mandag trafiktallene fra Kina. Trafikken i de største kinesiske havne er vokset 22,4 procent i første halvår af 2006 i forhold til samme periode sidste år. De største kinesiske havne håndterede 42,12 millioner teu. (20 fodscontainerenheder) i årets første seks måneder, skriver AFX. Den travleste havn i Kina var Shanghai, der håndterede 10,06 millioner teu. i årets første seks måneder, svarende til en stigning på 17,5 procent DSV i fokus Transportaktien DSV åbnede 0,8 procent højere i kurs 946. Mandagens regnskab fra den hollandske transportvirksomhed TNT, kan øge købelysten til DSV aktien. Det vurderede FIH Capital Markets i en kommentar. - TNT kom i går med et meget flot regnskab, som fik aktien til at stige med over 3 procent, skriver FIH, der peger på, at kursen for en række DSV's konkurrenter steg over 2 procent på nyheden. - DSV steg derimod kun 1,19 procent, og vi venter, at der kan komme lidt mere positiv sentiment i aktien i dag, så den kan indhente efterslæbet, vurderer FIH. Novo Nordisk blev handlet 0,7 procent højere til kurs 362,5. Insulinproducenten fik mandag en EU godkendelse af den hurtigtvirkende insulin NovoRapid til behandling af gravide kvinder med diabetes 1. Svagt NKT-salg i USA NKT lå uændret i kurs 361,5 efter et fald på i åbningshandlen på en procent. Konkurrenten til Nilfisk på den anden side af Atlanten, amerikanske Tennant, fremlægger regnskab senere tirsdag. - NKT datterselskabet Nilfisk havde et svagt amerikansk salg i første kvartal, hvor konkurrenterne klarede sig bedre. Derfor bliver udviklingen på det amerikanske marked interessant læsning, udtaler analytiker Holger Smitt fra Sydbank. SAS steg 0,8 procent til kurs 60,5. Flyselskabets bagagedivision SAS Ground Services vinder nu Icelandair tilbage som kunde. En skrap kur fra direktør Bo Eklund har fået selskabet på ny kurs.",2006-08-01T07:56:20+00:00,
https://www.dr.dk/nyheder/penge/c20-alene-i-minus,"Det toneangivende danske C20 indeks lukkede fredag, som det eneste europæiske eliteindeks i minus. Samtidig var det sidste handelsdag for A.P. Møller - Mærsk A-aktier som C20 medlem på grund af en rokade blandt aktienre i C20. APMs A-aktier er mindre likvide end B-aktierne og handles derfor med en rabat. APM A-aktier lukkede 1,7 pct. lavere i kurs 50.900, mens B-aktierne tabte 0,8 pct. til kurs 52.800. Vestas var også blandt de store tabere i dagens marked og lukkede 1,9 pct. lavere i kurs 233,5. Adm. dir. Ditlev Engel holdt i går en telekonfenrence, efter at markedet var lukket og flere af de udlandske investorer var ikke imponeret over de svar de fik, eftersom en del af dem har solgt Vestas i dag, siger en analytiker til RB-Børsen. Dagens højdespringer var NeuroSearch, der blev løftet til vejrs med 12 pct. til en slutkurs på 275 efter en avisartikel om mia. potentiale i et fedmemiddel.",2006-12-15T16:59:00+00:00,
https://www.dr.dk/nyheder/penge/stor-udskiftning-i-c20-indekset,"Smykkeselskabet Pandora, ingredienskoncernen Chr. Hansen og GN Store Nord er nye i C20-indekset, over de mest omsatte danske aktier. Det betyder til gengæld, at rederiet Norden, Jyske Bank og medicinalkoncernen Lundbeck ryger ud. Det nye C20-indeks er gældende fra den 20. december og ser sådan ud: A.P. Møller - Mærsk A A.P. Møller - Mærsk B Carlsberg B Chr. Hansen Holding Coloplast B Danisco Danske Bank DSV FLSmidth & Co. GN Store Nord NKT Holding Nordea Bank Novo Nordisk B Novozymes B Pandora Sydbank Tryg Topdanmark Vestas Wind Systems William Demant Holding Indekset er listet alfabetisk og ikke efter omsætning. C20 indekset opgøres to gange om året efter omsætningen i handel med selskabets aktier i perioden.",2010-12-02T10:28:00+00:00,
https://www.dr.dk/nyheder/penge/c20-falder-over-ti-procent,"Aktieboks: C20 i dag Det blev en historisk blodig mandag på det danske aktiemarked. Der blev mandag barberet ca 115 mia. kr. af de tyve største aktier på Københavns Fondsbørs, efter det toneangivende C20-indeks for første gang nogesinde faldt med 11 pct. på en enkelt dag. - Vi oplevede mandag et historisk kursfald, og det er første gang nogensinde, at C20-indekset er faldet med 11 pct. Finanskrisen presser aktierne ned. Alle fundamentale forhold på aktiemarkederne er sat ud af kraft, og kurserne bliver nu styret af ren psykologi, siger seniorrådgiver Nils Lundsby fra Nordea til RB-Børsen. Norge også ramt Faldet startede fra morgenstunden men blev forstærket ved åbningen af den amerikanske børs, hvor det toneangivende Dow Jones-indeks åbnede lidt over 3,3 procent lavere og for første gang siden oktober 2004 faldt til under 10.000. På Københavns Fondsbørs gik det i C20 indekset over de mest handlede selskaber hårdest ud over Norden, der faldt med næsten 20 procent, men også Danske Bank var hårdt ramt med et fald på over 16 procent. Nordea tabte knap 11 procent og Sydbank godt 11 procent, mens Vestas, William Demant Holding og NKT alle stod til fald på 13-14 procent. A.P. Møller Mærsk faldt mere end ni procent. Også den norske børs kunne melde om kursfald på over 10 procent.",2008-10-06T14:42:00+00:00,
https://www.dr.dk/nyheder/penge/c20-lukker-i-plus,"De danske aktier begyndte dagen i negativt terræn, men blev kickstartet af et positivt amerikansk forbrugerprisindeks. De seneste uger har aktiemarkederne været negativt påvirket af frygten for rentestigninger. Den aftagende inflation mindskede aktionærernes rentefrygt. Således lukkede C20-indekset ugen med en stigning på 0,6 procent i 488,1 - Dagens forbrugerprisopgørelse var godartet, udtalte chefanalytiker Johnny Bo Jakobsen fra Nordea Markets til RB-Børsen. Stigning til A.P. Møller A.P. Møller-Mærsks B-aktie lukkede 2,9 procent højere i kurs 67.400. Konkurrenten China Cosco Holding begyndte fredag salget af 1,78 milliarder aktier, med et ventet provenu på 11,2 milliarder kroner. Der var også nyt fra det delvis APM-ejede selskab Dansk Supermarked, der varsler opkøb. Sidste nyt i nyhedsstrømmen var, at APM har solgt to tankskibe for en samlet pris af 270 millioner kroner Sydbank opjusterer anbefalingen af GN Store Nord (GN) til ""overvægt"" fra ""neutral"". Det er de kommende måneders afgørelser af en række retssager, der ligger til grund for opjusteringen. Analytiker Holger Smitt fra Sydbank understreger, at der er en række kurstriggere i disse retssager, som kan få GN-aktiens værdi til at stige. GN lukkede 0,8 procent højere i kurs 63. Genmab steg 3,4 procent Medicinalgiganten Novo Nordisk indleder fase I- forsøg med den langtidsvirkende Novoseven-variant. Novoseven bruges til behandling af blødersygdomme. Novo faldt 0,7 procent til kurs 572. Genmab, der steg 3,4 procent til kurs 398, og den britiske samarbejdspartner Glaxosmithkline har offentliggjort positive primære effektdata. Dataene er fra en fase II undersøgelse med ofatumumab (HuMax-CD20) til behandling af patienter med leddegigt. Jyske Bank gav fredag biotekaktien anbefalingen ""køb"" med på vejen. NKT, der lukkede 3 procent højere i kurs 554, fik en ""købs""-anbefaling og et kursmål på 12 måneders sigt til 625 kroner af finanshuset FIH. Det skrev Bloomberg News. SAS steg 2,7 procent SAS, der som led i den sin nye strategiplan vil sælge Spanair, kan se frem til et bud fra den spanske rejsekoncern Marsans inden for de næste 2-4 måneder på netop Spanair. Marsans vil angiveligt betale 3,3 milliarder skroner, hvilket er en del lavere end den pris, det internationale finanshus Citigroup torsdag satte til 3,9 milliarder skroner SAS steg 2,7 procent til kurs 132. Danske Equities opjusterede sin anbefaling af Thrane Thrane-aktien til ""køb"" fra ""hold"". Danske Equities løftede samtidig kursmålet på aktien på 12 måneders sigt til mellem 350 og 370 kroner T lukkede 5,7 procent højere i kurs 330,5. Euroinvestor steg markante 29,1 procent til kurs 21,3, efter at det nynoterede selskab torsdag blev handlet for første gang på fondsbørsen. Euroinvestor var forhåndstegnet til kurs 10,5 kroner pr aktie.",2007-06-15T15:16:43+00:00,
https://www.dr.dk/nyheder/penge/paen-fremgang-til-c20,"C20 steg 1,5 procent til 464,86. Indekset blev primært trukket op af Vestas og Novo Nordisk, mens Lundbeck fortsatte nedturen. Gigantordre til Vestas Vestas annoncerede en amerikansk ordre på 88 vindmøller af typen V82-1,65. Vestas skal levere og idriftsætte dem, og ordren omfatter også en to-årig vedligeholdelses- og serviceaftale. Ordren affødte en kursfremgang på 4,7 procent til lukkekurs 310,5. Novo Nordisk steg Efter de seneste dages nedtur fik Novo Nordisk-aktien igen lidt luft under vingerne. Aktien steg 4,3 procent til kurs 508, uden at insulingiganten havde leveret nævneværdigt nyt til investorerne. Lundbeck fortsætter nedturen Lundbeck, som onsdag tabte 16,6 procent, blev yderligere presset, og aktien lukkede 0,8 procent lavere i kurs 132. Lundbeck og partneren Merck har stoppet udviklingen af søvnmidlet Gaboxadol på grund af bivirkninger set i Fase III-studierne. Dermed har Lundbeck mistet det produkt, der var udset til at være selskabets næste guldæg. Det konstaterede investeringsbanken Gudme Raaschou og gentog sin reducer-anbefaling af aktien og nedjusterede kursmålet til 110 kroner. A.P. Møller - Mærsk fortsatte stigningen A.P. Møller - Mærsk steg 1,0 procent til kurs 59.100 og fortsatte dermed stigningen efter gårs- dagens årsregnskab. Regnskabet udløste ikke den store begejstring, og forventningerne til 2007 lå under analytikernes prognoser. I modsat retning trak udsigten til større åbenhed, hvilket glædede investorerne. Danske Equities nedjusterede torsdag sin anbefaling til hold fra køb, mens Gudme Raaschou gentog sin købsanbefaling og gav et seks måneders kursmål på 66.500.",2007-03-29T15:32:12+00:00,
https://www.dr.dk/nyheder/penge/fald-til-c20,"C20 indekset faldt 1,5 procent til 457,87. Lundbeck trak kraftigt ned, mens et regnskab fra A.P. Møller - Mærsk, der ikke levede op til forventningerne, mærkeligt nok trak indekset op. A. P. Møller - Mærsk skuffede A.P. Møller - Mærsk steg 0,9 procent til 58.500, selvom nettooverskuddet faldt 20 procent til 16,2 milliarder kroner. I 2007 ventes omsætningen at stige til 280 milliarder kroner. Det vil generere et nettooverskud på 17 milliarder kroner efter skat. Regnskabstallene for 2006 udløste ikke den store begejstring, men udsigten til større åbenhed blev mødt med glæde. Lundbeck fik smæk Lundbeck fik et dramatisk kurssmæk på 16,6 procent til kurs 133, efter at Lundbeck og Merck ikke vil gå videre med Gaboxadol mod søvnløshed. Afbrydelsen af Gaboxadol, som er i fase III, er begrundet af nylig afsluttede kliniske undersøgelser. GN på fortsat nedtur GN Store Nord fortsatte nedturen efter fredagens melding fra de tyske konkurrencemyndigheder angående frasalget af GN Resound. Aktien lukkede 3,5 procent lavere i kurs 76,5. ØK på optur ØK's bestyrelsesformand Jan Erlund gav tirsdag investorerne gode nyheder om udviklingen i selskabet, idet driftsindtjeningen har ligget over forventningerne. Onsdag hævede Danske Bank sin anbefaling på ØK til køb fra hold. Efter tirsdagens stigning på 5,2 procent steg ØK-aktien onsdag 1,1 procent og lukkede i kurs 268 kroner.",2007-03-28T15:31:00+00:00,
https://www.dr.dk/nyheder/penge/apm-trak-c20-op,"A.P. Møller - Mærsk leverede en flot præstation med største stigning i C20-regi, mens Novo Nordisk trak i håndbremsen. Det blev alt i alt til en stigning i C20 på 0,8 procent til 439,28, men handelsaktiviteten lå under normalen, da de institutionelle investorer brugte dagen, den første med afregning i det nye år, til at fordøje juleanden. Rederiet A.P. Møller - Mærsk lukkede 3,2 procent højere i 52.400. Maersk Line hæver næste år raterne på rederiets ruter fra Europa til Oceanien og fra Asien til Vestafrika, oplyste rederiet. Ratestigningen vil ske over tre omgange. - Som vi tidligere har sagt, mener vi ikke, at de nuværende lave rater afspejler de stigende omkostninger, siger skibsreder Knud Stubkjær til RB-Børsen. Vestas mere end fordoblet i år Vestas-investorerne kunne bryste sig med en kursfremgang på 2,2 procent til 234. Vindmølleproducenten er nu steget næsten 125 procent for året og er dermed det C20 medlem, der foreløbig har klaret året bedst. Novo lå med største C20 tab på 1,3 procent til kurs 471. Insulin-investorerne kiggede mod de amerikanske kanter, hvor konkurrenterne Eli Lilly og Amylin Pharma har fået godt nyt af sundhedsmyndighederne, FDA. Myndighederne har godkendt behandlingen med Byetta injektioner, som tillægges behandling, til patienter med diabetes 2. Det skrev Market Watch. Group 4 Securicor bag hollandsk køb Dansk-britiske Group 4 Securicor har købt den hollandske sundheds- og sikkerhedstræningsvirksomhed Tuin BV for 1,8 millioner euro (13,6 millioner kroner). Tuin vil blive fusioneret med G4S eksisterende selskab inden for området, Ricas BV. G4S blev handlet 2,4 procent højere i kurs 21,2. Fremgang til forsikringsselskaberne Den gode stemning smittede også af på forsikringsaktierne. Topdanmark steg 2,0 procent til kurs 950, mens TrygVesta lukkede 0,4 procent højere i kurs 426,5. Uden for C20 sluttede Codan 2,2 procent højere i kurs 555, efter at den havde ligget med en stigning på knap 5 procent ved formiddagstid. Forsikringsselskaberne har dog udsigt til store erstatninger fra indbrud i julen, hvor 640 indbrud allerede er anmeldt, hvilket er 40 over rekorden i 2003. Live Networks nedjusteret Investorerne kunne finde store udsving hos sidepapirerne, hvor Danware leverede endnu et kurshop, da den onsdag steg 11 procent til kurs 116,5. Fredag steg Danware-aktien knap 8 procent efter at selskabet kom med gode udsigter og prognoser for 2007. I den modsatte ende af skalaen lå Live Networks, som nedjusterede forventningerne efter fredagens lukketid. Live Networks faldt onsdag 4,2 procent til kurs 3,0 kroner, da overskuddet nu ventes at ligge på 1 million kroner, hvor selskabet tidligere havde ventet et overskud på 122 millioner kroner. Live Networks når ikke at få afhændet sine aktier i Europe Vision Plc. (EV) inden 1. januar.",2006-12-27T16:30:14+00:00,
https://www.dr.dk/nyheder/penge/c20-faldt-15-procent,"C20 dykkede 1,5 procent til 411,3 med Novo Nordisk som stor taber. Pænt regnskab fra Danske Bank Danske Bank faldt 2,7 procent til 144,5. Aktien startede dagen godt med en 2,2 procents stigning efter et pænt halvårsregnskab, men stemningen vendte dog i den sene handel. Overskuddet faldt med knapt 23 procent til 7,78 milliarder før skat i forhold til samme periode sidste år. Resultatet var dog stadigvæk bedre end analytikerne havde ventet. Novo Nordisk dykkede Novo Nordisk faldt 5 procent til kurs 303 på trods af en opjustering af indtjeningsprognosen til 22-25 procent inklusiv valutaeffekten i koncernens halvårsregnskab. Koncernens salg i Nordamerika steg 21 procent i lokal valuta mod en stigning i første kvartal på 27 procent. Analytikerne havde ventet et endnu bedre regnskab, derfor faldt Novo Nordisk. Stigninger til Vestas og SAS Vestas steg 4,5 procent til 607 efter de stigende oliepriser, mens SAS steg 3,8 procent til 38,5 efter at have fremlagt trafiktal fra juli..",2008-08-07T15:25:00+00:00,
https://www.dr.dk/nyheder/penge/c20-aabner-positivt,"A.P. Møller - Mærsk åbnede 2,1 procent højere i kurs 49.300. Røster i aktiemarkedet mener, at stigningen skyldes en ny positiv analyse fra investeringsbanken Carnegie, der også har været aktiv på købssiden fra morgenstunden. Samtidig var der godt nyt for raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober. Carlsberg åbnede 0,3 procent højere i kurs 461,5. Den hollandske konkurrent Heineken gentog de tidligere opjusterede forventninger til helåret 2006 i sin regnskabspræsentation for første halvår. Bryggeriet betegner væksten i det russiske marked, hvor Carlsberg også operer, som sundt og målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novo Nordisk åbnede 0,6 procent højere i kurs 422. Biotekselskabet ZymoGenetics som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference d. 17. september. Vestas åbnede 0,3 procent højere i kurs 164,8. Vindmølleproducenten blev tirsdag handlet lavere efter at salget af sin andel på cirka 49 procent i Vestas RRB India. Bang & Olufsen åbnede 0,1 procent lavere i kurs 600. Den tyske konkurrent Telefunken planlægger et snarligt indtog på det nordiske marked, hvor dyre og avancerede produkter vil tage kampen op med B&O. DFDS lå uændret i kurs 490. DFDS Seaways har købt passagerskibet m.s. Fjord Norway. Skibet vil i starten af november blive indsat på Fjordlines tidligere rute Bergen-Haugesund-Stavanger-Newcastle, som er en ny rute for DFDS Seaways. Det er aftalt ikke at offentliggøre salgs-/købspris for skibene, og købet samt salget får ingen væsentlig indflydelse på DFDS' forventede årsresultat for 2006, anfører rederiet. Brdr. Hartmann åbnede 0,5 procent lavere i kurs 210. Lønmodtagernes Dyrtidsfond vil bruge en ny bestyrelsespost i emballageselskabet til at skabe bedre indtjening. Ophævelse af de kritiserede aktieklasser er anden prioritet. Victoria Properties steg 9,0 procent til kurs 260, og var højdespringer i den tidlige handel. Kilde: RB-Børsen",2006-09-06T07:47:06+00:00,
https://www.dr.dk/nyheder/penge/c20-faldt,"C20 indekset endte 0,6 procent lavere Indekset endte i 379,67. efter fald i DSV og Vestas. Blandt sidepapirerne faldt Maconomy og Neurosearch begge på regnskabsfremlæggelser. DSV faldt på regnskab Aktien faldt 1,6 procent til kurs 966. I forbindelse med regnskabspræsentationen hævede DSV sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningssiden, mens omsætningen lå marginalt over analytikernes forventninger. Vestas faldt på forventninger Vestas faldt 2,2 procent til kurs 169,3. Vindmølleproducenten fik sent onsdag en ordre på 33 V90 møllertil fire vindkraftprojekter i Frankrig. Leveringen begynder i 2007 og får dermed ingen effekt på 2006-regnskabet, hvor investorerne torsdag får indsigt i de første seks måneder. Og det var de blandede forventninger til regnskabet, der udløste faldet. ØK var dagens højdespringer Aktien steg 2,6 procent til kurs 247 uden nyheder fra selskabet via Københavns Fondsbørs. Fald i sidepapirerne Maconomy lukkede 3,3 procent. lavere i kurs 11,7. Softwareselskabet har mere end fordoblet salget af softwarelicenser i første halvår, mens salget i USA var ""ikke tilfredsstillende"". Vicesalgsdirektør Mads Skalbo har valgt at fratræde sin stilling. Maconomy fastholder prognosen for helåret 2006, da væksten i andet halvår ventes lavere. Neurosearch falder stadig Biotekaktien faldt 2,8 procent til kurs 192. Første halvår gav et underskud på 98,5 millioner kroner før skat mod et overskud sidste år. Neurosearch forventer fortsat et underskud omkring 110-130 millioner kroner for hele året, men forventningerne vil blive ændret, hvis købet af svenske A. Carlsson Research gennemføres. Købet af svenske A. Carlsson Research til en pris op mod 707 millioner kroner er et godt strategisk match, men det er for tidligt at vurdere, om prisen er den rigtige, mener analytiker Annette Rye Larsen fra Gudme Raaschou.",2006-08-23T15:36:39+00:00,
https://www.dr.dk/nyheder/penge/tung-morgen-c20,"Faldet i A.P. Møller-Mærsk fortsatte her til morgen i kølvandet af gårsdagens nedjustering. Rederiaktien blev til morgen handlet 0,7 procent lavere i kurs 42.800, efter at være styrtdykket lidt over ni procent i går. Jyske Bank mener, at tirsdagens markante kursfald i APM ikke var nok. - Mærsk falder kun knap 10 procent i går på problemerne, mens en aktie som Danisco for nylig faldt tilsvarende på lidt skuffende forventninger. Det er bare et eksempel, men det virker som om nogen holder hånden under Mærsk-aktien, sagde Rune Møller til RB-Børsen. Ændringer i anbefalinger Nogen af de første udmeldinger kom fra Morgan Stanley, som ikke ville ændre sin salgsanbefaling ""underperform"". Finanshuset venter, at markedet står over for en to-årig cyklisk nedgang. I modsatte grøft var franske Credit Agricole Cheuvreux, som gentog sin købsanbefaling ""outperform"". Inden onsdagens markedsåbning nedjusterede Alm. Brand A. P. Møller-Mærsk til ""reducer"" fra ""akkumuler"", med en fair pris for aktien på 40.000 kroner Erhvervsbanken FIH revurderede tirsdagens melding om, at ""bunden var nået"" for APM aktien, men fastholdt et optimistisk syn på rederiaktien med en ny fair pris på 50.000-55.000 kroner Sukker og medicin åbner i minus Danisco blev efter onsdagens åbning handlet 0,6 procent lavere i kurs 410. Den søde aktie faldt mere i smag hos analytikerne onsdag, da det hollandske finanshus ABN Amro hævede sin anbefaling til ""hold"" fra ""sælg"". Lundbeck tabte onsdag 1,7 procent, da den blev handlet til kurs 134. Medicinalaktien var største gårsdagens højdespringer i det tyngede C20-indeks. Medicinalkoncernen fik tirsdag anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. Codan på akkumuler Codan blev onsdag handlet 0,4 procent lavere til kurs 411. Forsikringsaktien blev, inden åbningstid, opjusteret til ""akkumuler"" fra ""reducer"" af analytikerne Mikael Hallåker og Matti Ahokas fra Handelsbanken. Samtidig hævede de kursmålet til 450 fra 400. Revurderingen kommer efter de tiltag, forsikringskoncernen foretog i sidste uge. - Det er klart et skridt i den rigtige retning, selvom der sandsynligvis vil være behov for yderligere besparelser for at nå omkostningsniveauet for sammenlignelige selskaber, skrev analytikerne. Novo Nordisk åbnede onsdag 0,4 procent lavere i kurs 355. Den danske medicinalkoncern vandt tirsdag Levemir-sagen mod Sanofi Aventis. Retssagen, startet af franske Sanofi Aventis, blev fra flere sider set som et forsøg på at skabe tvivl om Levemir, og derigennem forsinke Novos langtidsvirkende insulinanalog indhug i det franske selskabs salg af den tilsvarende analog, Lantus på det amerikanske marked. Novo Nordisks ledelse har interne mål om, at Levemir skal kapre over 50 procent af det amerikanske marked for langtidsvirkende insulinanaloger inden for seks-syv år. Ejendomsselskabet Keops meddeler, at selskabet har opkøbt en ejendomsportefølje med 172 ejendomme for 5,4 milliarder kroner. Keops åbnede uændret i 21,6 kroner. Kilde: RB-Børsen",2006-06-28T07:57:24+00:00,
https://www.dr.dk/nyheder/penge/danske-bank-trak-c20,"Dagen bød på kraftig fremgang for det danske eliteindeks C20, som steg 0,8 procent til 418,92. C20 holdt sig dermed i front for de europæiske indeks. Danske Bank trak C20 højere, da storbanken opjusterede helårsforventningerne i sin regnskabspræsentation kort før middag. A.P. Møller-Mærsk og Novo Nordisk leverede ligeledes pæn fremgang. Dansk Bank overgik forventninger Danske Bank lukkede 2,1 procent højere i kurs 245 kroner efter dagens regnskabsmeddelelse. Opgørelsen efter tredje kvartal gav et resultatet på 13,61 milliarder kroner før skat. Analytikerne havde ventet et resultat i underkanten af 13 milliarder kroner Dermed overgik Danske Bank forventningerne, og banken kunne med rette opjustere helårsforventningerne. - Det er lidt bedre end ventet på renteindtægter og handel, og lidt dårligere på gebyrindtægterne, men alt i alt et godt regnskab med pil op, sagde Sydbanks aktieanalysechef, Bjørn Schwartz, til RB-Børsen. Fremgang til Novo Nordisk Novo Nordisk lå stabilt hele dagen og endte med en fremgang på 0,7 procent til kurs 441. Den franske konkurrent Sanofi-Aventis aflagde tirsdag morgen et skuffende ni-månedersregnskab, og den franske aktie faldt dermed godt 4 procent Vestas sluttede tirsdagen med et fald på -0,5 procent trods meddelelsen om ny ordre på 103 møller fra kinesiske Longyuan. - Longyuan er den største udvikler og ejer af vindmøller i Kina, så vi ser ordren som ganske betydelig. Det vigtigste er, at Longyuan har bestilt V80-møllerne, som vi skal bygge vores forretning i Kina på i fremtiden, sagde Thorbjørn Rasmussen til RB-Børsen. Lempede regler til transportbranchen Vejtransportkoncernen DSV endte med en fremgang på godt 3,1 procent til kurs 1079. Repræsentanter for arbejdsgiverne i transportbranchen mødtes i dag med Justitsministeriet, for at diskutere de nye sanktioner i forhold til overtrædelse af køre- og hviletidsreglerne. Forud for mødet havde topchefen for Danmarks største transportselskab DSV karakteriseret lovgivningen som helt uden fornuft. - Myndighederne har en overordentlig striks adfærd, så det næsten mister fornuft og balance, sagde DSV's administrerende direktør Kurt K. Larsen til RB-Børsen. Justitsminister Lene Espersen lempede reglerne, dog uden at stille chaufførerne tilfredse. Blandt sidepapirerne fastholdt rederiet DFDS en pæn stigning tirsdag og sluttede i 1,5 procent i kurs 619. Aktien tordnede tirsdag morgen frem med en stigning på op mod 6 procent efter finanshuset S Equity Research anbefalede ""stærkt køb"". Dog tabte aktien lidt af pusten, efter Danske Equities' sænkede anbefaling af aktien fra ""køb"" til ""hold"" med en fair værdi på 600 kroner Sjælsø Gruppen endte i kurs 1690 med en stigning på knap 5,3 procent Ved fremlæggelse af markedsopdatering fastholdt Sjælsø Gruppen forventningerne til årsregnskabet, trods temposkiftet på boligmarkedet.",2006-10-31T16:40:00+00:00,
https://www.dr.dk/nyheder/penge/carlsberg-straffet-c20-stiger,"Investorerne skar prompte toppen af Carlsbergs markedsværdi efter bryggerikoncernens årsregnskabspræsentation tirsdag, da prognoserne for 2006 skuffede. I indeværende år venter Carlsberg et resultat af primær drift i niveauet 3,55 milliarder kroner, hvor analytikerne havde spået om en driftsindtjening på 3,7 milliarder kroner. Aktieboks: OMXC20 Carlsbergs andel af koncernresultatet ventes at stige med cirka 10 procent i forhold til 2005, da det var 1,1 milliarder kroner, mens analytikerne her venter et overskud på 1,6 milliarder kroner Det viser medianen af RB-Børsens rundspørge til 10 analytikere forud for årsregnskabet. Også udviklingen i Vesteuropa går i den forkerte retning. Skuffet over regnskab - Udviklingen i Vesteuropa skuffer markant, og et så markant fald i overskudsgraden er ikke tilfredsstillende, siger Lars Villadsen til RB-Børsen. Han konstaterer, at det er afgørende, hvad Carlsberg oplyser nærmere om problemerne i Vesteuropa. Dermed blev Carlsberg hægtet af kollegaerne i OMXC20, der over en bred kam viste gode takter med A.P. Møller-Mærsk og TrygVesta i front. C20 steg 0,4 procent til 393,5, mens Carlsberg-aktien faldt 2,4 procent til 373,00. Store forventninger til dansk olie APM aktionærerne kunne notere en stigning på 1 procent til 59.300. Der skjuler sig enorme mængder olie i den danske sektor, der kan hentes op, hvis der forskes i nye teknologier. Det siger professor ved Danmarks Tekniske Universitet, Erling H. Stenby, til JydskeVestkystens erhvervsredaktion tirsdag. Det kan blive til 1000 milliarder kroner, hvis indvindingen øges fra 30 til 50 procent, inden udnyttelsen fra Nordsø-felterne indstilles, skriver JydskeVestkysten. Forsikringskoncernen TrygVesta åbnede 1 procent højere i 349,00, da selskabet efter lukketid mandag fik løftet sit kursmål til 380 fra 350 hos finanshuset Standard & Poor's, der fastholder sin købsanbefaling af TrygVesta. SAS falder efter stævning Luftfartsselskabet SAS kunne notere et fald på 1,3 procent til 79,50, efter at pilotforeningen i Danmark mener, at SAS direkte spekulerer i ulovligheder. Den udmelding kommer piloterne med, efter SAS sammen med otte andre luftfartsselskaber blev stævnet i USA mandag for at have samarbejdet om at koordinere gebyrer på brændstof og forsikringer i forbindelse med priserne på luftfragt. Sydbank fik ikke den bedste start på dagen med et fald på 2 procent til 172,00 efter sin årsregnskabspræsentation, der indeholdt et basisresultat på 1170 millioner kroner, hvor den regionale bank tidligere havde skønnet at basisresultatet ville ligge mellem 1050-1150 millioner kroner Banken anser regnskab for helåret som særdeles tilfredsstillende. Sydbank venter et basisresultat i 2006 mellem 875-1025 millioner kroner.",2006-02-21T08:47:00+00:00,
https://www.dr.dk/nyheder/penge/c20-endte-i-lille-minus,"Det danske aktiemarked blev i dag påvirket af den negative stemning på de globale markeder, og kvartalsregnskabet fra Nordea understøttede den negative stemning. C20-indekset faldt 0,81 procent til 399,25. Aktieboks: Nordea faldt i dag Aktier i Nordea faldt 2,61 procent til 74,50, da bankens regnskabstal vidnede om, at virksomheden har svært ved at styre omkostningerne. Nordea fastholder forventningerne til 2006 om en forskel på mere end 5 procentpoint i væksten mellem indtægterne og omkostningerne. Banken ser dog en moderat stigning i omkostningerne i 2006 på linje med udviklingen i første kvartal på 3 procent Det er en fravigelse fra tidligere udmelding om nul omkostningsvækst frem til 2007. Regnskabet fra Nordea viste et bedre resultat end ventet, men kvaliteten af indtjeningen kunne være bedre. - Bundlinien er bedre end ventet, men handelsindtægterne trækker opad. Udgifterne stiger 3 procent, men det er stadig flot når toplinien steg 11 procent, siger Torsten Bech Jensen til RB-Børsen. GN Store Nord på minussiden GN Store Nord begyndte og endte dagen i negativt terræn og lukkede 5,01 procent lavere i 80,50, da svage prognoser fra konkurrenten Plantronics skabte usikkerhed for headsetbranchen. Plantronics-aktien blev slagtet på børsen i New York med et fald på mere end 25 procent. Ifølge Danske Equities lover de dårlige Plantronics udsigter ikke godt for GN Store Nord. I modsatte grøft bemærkede analytiker Klaus Madsen fra Handelsbanken, at Plantronics aftagende vækstrate inden for kategorien meget vel kan være en konsekvens af, at GN tager markedsandele. Klaus Madsen gentog sin købsanbefaling på GN-aktien. De cykliske aktier fra A.P. Møller-Mærsk faldt 1,74 procent til lukkekurs 50.800, da rederiaktierne blev trukket lavere i i dagens sene handel. Vestas og Danske Bank endte i plus Vestas-aktien vekslede tab til et plus på 0,89 procent og lukkede i 170,75, da den amerikanske energiproducent FPL Group vil udvide sin vindenergiproduktion med 760 megawatt i 2006. - Det kan meget vel betyde nye ordrer for Vestas, der tidligere har leveret til FPL, vurderer analytiker Henrik Breum fra Danske Equities. Aktierne i Danske Bank kunne kun mande sig op til en lille stigning på 0,21 procent til 239,75 trods flotte kommentarer fra analytikerkredse efter gårsdagens regnskabspræsentation. Handelsbanken og Alfred Berg ABN Amro har hævet deres kursmål af Danske Bank, mens Standard & Poor's Equity Research fastholder en stærk købsanbefaling og et kursmål på 285 kroner Genencor skaber plus De enzymproducerende virksomheder Danisco og Novozymes lå også med plusser. Novozymes steg 0,75 procent til kurs 467,50, mens Danisco-aktien vandt 0,39 procent til kurs 516, efter nyheden om, at den Danisco-ejede amerikanske enzym-virksomhed Genencor er gået ind i et fransk ethanolprojekt sponsoreret af den franske stat. Samtidig får de tårnhøje oliepriser nu Novozymes til at geare aktiviteterne op i Nordamerika. Biotekselskabet Genmab fastholdt sent i går sin resultatprognose for 2006 efter regnskabet for første kvartal. Genmab-aktien lukkede 1,88 procent højere i kurs 216,50. Color Print opjusterer forventningerne til regnskabsåret 05/06 markant til 50 millioner kroner før skat fra 37-40 millioner kroner. Det sendte Trykkerivirksomhedens aktier 10 procent højere i lukkekurs 550.",2006-05-03T15:21:00+00:00,
https://www.dr.dk/nyheder/penge/c20-aabnede-postivt,"FLSmidth indtog her til morgen scenen med en opjustering af indtjeningsforventningerne til 2006. Det gav FLS-aktien et solidt afsæt til dagens handel. C20-indekset åbnede 0,7 pct. højere i rekord 468,82. Blandt sidepapirerne kom Bavarian i centrum grundet et forlist samarbejde med den britiske medicinalgigant GlaxoSmithKline. Bedre end forventet FLSmidth hævede fredag morgen forventningerne til helåret 2006. Driftsindtjeningen blev hævet til 775 mio. kr. fra 650-700 mio. kr. Omsætningsprognosen blev sænket til 12,3 mia. kr. fra 12,5-13,5 mia. kr. Det er gået bedre end ventet inden for samtlige forretningsområder, men det er primært bedre ordreafvikling samt øget salg inden for mineraler, der fører til det højere driftsresultat, skrev FLSmidth. FLSmidth åbnede 3,9 pct. højere i kurs 403. Stor ordre Vestas begyndte med en ordreannoncering. Vindmølleproducenten har modtaget en stor kinesisk ordre. Selskabet skal levere 220 stk. V52-850 kW vindmøller. Vestas oplyste, at ordren ikke påvirker koncernens forventninger til 2007. Leveringen begyndes i efteråret 2007. Værdien af den kinesiske ordre kan anslås til 1,2-1,3 mia. kr. Det vurderede analytiker Henrik Breum fra Danske Equities til RB-Børsen. Vestas åbnede 2,9 pct. højere i kurs 269. Danske Bank, som aflagde helårsregnskab onsdag, fik opløftende nyt fra Alm. Brand. Finanshuset gentog fredag morgen sin købsanbefaling på Danske Bank, efter at have nærlæst storbankens regnskabstal for 2006. Alm. Brand hævede kursmålet til 300 kr. fra 290 kr. Analytiker Ricky Steen Rasmussen hæftede sig ved, at kvaliteten i indtjening var klart bedre end ventet. Danske Banks overskud lå stort set på linje med Alm. Brands prognose, men over konsensusestimatet. Danske Bank åbnede 0,2 pct. højere i kurs 264. Bavarian Nordic og GlaxoSmithKline har ophævet samarbejdsaftalen, meddelte Bavarian Nordic. Afbrydelsen af samarbejdet omfattede stoffet Imvamune, og det får ifølge Bavarians ledelse ingen negative økonomiske konsekvenser. Bavarian tabte 1,3 pct. til kurs 548.",2007-02-02T09:00:00+00:00,
https://www.dr.dk/nyheder/penge/aktier-apm-pressede-c20,"Sur stemning på børsen A.P. Møller-Mærsk (APM) lukkede 1,9 procent lavere i 52.900, mens vejtransportaktien DSV lukkede 2,3 procent lavere i kurs 969, da den sure stemning tyngede transportaktierne. Carnegie og Jyske Bank ser ikke med samme øjnene på APMs kommende markedsopdatering. Carnegie gentog sin købsanbefaling, idet finanshuset minimum venter en gentagelse af helårsforventningerne på torsdag. I modsatte grøft findes Jyske Bank, som stadig ser risiko for en nedjustering. Hos Jyske Bank er analytiker Michael Nielsen ikke sikker på, at koncernen fastholder forventningerne. Carlsberg tabte 0,9 procent til kurs 525. Alm. Brand Henton ændrede sin anbefaling på bryggerikoncernen til neutral fra køb, efter at Carlsberg-aktien har leveret kursfremgang den seneste tid. Storbanken Danske Bank tabte 2,1 procent til kurs 237. Forsikringsaktierne lå også i bunden med betydelige tab. TrygVesta tabte 1,7 procent til kurs 407,5, mens Topdanmark tabte 1,7 procent til kurs 883. Vestas gik mod trenden Vestas lukkede 2,4 procent højere i kurs 215. Den spanske energigigant Iberdrola oplyser, at den har købt britiske Scottish Power. Scottish Power har gennem årene været en stor kunde hos den danske vindmøllekoncern Vestas, mens Iberdrola ejer 25 procent af Vestas-konkurrenten Gamesa. Iberdrola købte i oktober vindmøller fra Gamesa til en værdi af 4 milliarder dollar og Gemesa fik dermed fyldt ordrebøgerne. Vestas Mediterranean West direktør Ebbe Funk ser store muligheder i handlen. - Du kan ikke blive nummer et i verden med hensyn til udvikling af vindparker, hvis ikke du får Vestas ind i din portefølje. Det tror jeg ikke, sagde Ebbe Funk i sidste uge til RB-Børsen, da købstilbuddet var på trapperne.",2006-11-28T16:25:00+00:00,
https://www.dr.dk/nyheder/penge/c20-i-ny-rekord,"C20 steg 1,2 procent og lukkede i 439,66. Dermed endte C20 i rekordniveau for 21. gang i år. Lundbeck, Novo Nordisk og Vestas fik pæne stigninger, mens Danisco tabte pusten efter præsentation af halvårsregnskab. Lundbecks amerikanske partner Forest var torsdag på opkøbstogt og købte bioselskabet Cerexa for 2,7 milliarder kroner Lundbeck steg 3,6 procent til kurs 152,8. Novo Nordisk fik hævet sit kursmål af Citigroup. Kursmålet lyder nu på 525 mod tidligere 445, og anbefalingen blev hævet til ""køb"" fra ""hold"". Samtidig tabte Novo sin verserende patenttvist med Pfizer, som Novo har sagsøgt grundet Pfizers inhalerbare insulin Exubera. Novo steg 2,5 procent højere i kurs 468. Vestas fik medvind, da en af konkurrenterne, GE Wind, der ejes af General Electric har meddelt, at kapacitetsudnyttelsen er fyldt for hele 2007. Dermed får Vestas mindre konkurrence i forbindelse med nye ordrer i 2007. Vestas steg 0,5 procent til kurs 238. Danisco var dagens taber på C20 indekset efter sit halvårsregnskab og faldt 2,2 procent til 497,0. Danisco fastholdt sine helårsforventninger for resultatprognosen, ingrediensdivisionen går forsat bedre, mens det går den modsatte vej for sukkerdivisionen. Markedet havde ventet en samlet opjustering. Det kommende C20 medlem F.L.Smidth har fået ordre på levering af maskiner samt supervision og reservedele til en ny cementproduktionslinie i Ægypten, der herefter vil være verdens største cementfabrik. Den samlede ordre har en værdi af 200 millioner kroner. FLS lukkede 1,2 procent højere i kurs 350.",2006-12-14T16:55:00+00:00,
https://www.dr.dk/nyheder/penge/lille-loeft-til-c20,"C20-indekset steg 1,12 procent til 417,62. Efter en stærk start fra morgenstunden blev den gode stemning dæmpet af et overraskende fald i den foreløbige opgørelse af tyske fabriksordrer. De danske storbanker blev løftet af en god europæisk finansstemning efter stærke regnskaber fra Europa, mens Carlsberg-aktien red videre på tirsdagens bølge. Bankerne steg Den positive stemning i finanssektoren skyldes gode regnskaber fra både franske BNP Paribas og tyske Commerzbank. Danske Bank, der er regnskabsaktuel i morgen, steg 3,3 procent til 148,5, mens Nordea steg 3,5 pct. til 74.5. Roskilde Bank lukkede markant højere med en stigning på 18,2 pct. til kurs 94, efter at den afgående bestyrelsesformand har afsløret, at aktionærerne vil blive præsenteret for et købstilbud ved den ekstraordinære generalforsamling i september. Vestas fik smæk Vestas faldt 1,7 procent til kurs 581, efter at den amerikanske vindmølleorganisation AWEA advarede vindmøllesektoren om, at skatteordningen for vindmølleproducenter i USA - den såkaldte PTC-ordning - udløber ved udgangen af året, og politikerne har endnu ikke kunnet blive enige om en forlængelse. Hos Vestas er man dog overbevist om, at der kommer en forlængelse af den altafgørende skatteordning. Højt skum hos Carlsberg Carlsberg-aktien fløj videre med en 5,6 procents stigning til kurs 464. Finanshuset Dresdner Kleinwort hævede onsdag sin anbefaling af aktien fra hold til køb. B&O og ØK frem B&O steg 2,5 procent til kurs 223, efter at selskabet indgik en aftale om et unikt lydsystem med tyske Mercedes AMG. B&O fastholdt dog forventningerne for det indeværende regnskabsår. Aktierne i ØK steg 5,7 procent til kurs 373. Almindelig Brand Markets venter en opjustering af helårsforventningerne i halvårsregnskabet onsdag d. 13. august og hævede dermed sin anbefaling af ØK-aktien til køb fra neutral, men kursmålet dog blev sænket til 425 kr. fra 440 kr.",2008-08-06T15:27:00+00:00,
https://www.dr.dk/nyheder/penge/lidt-vaklende-start-c20,"Fredag morgen blev C20-indekset presset lidt lavere og faldt 0,2 pct. til 447,01. På de store europæiske fondsbørser oplevede investorerne samme tendens. Derivatmarkedet kan dog henover middag få lidt ekstra opmærksomhed grundet simultan udløb af aktieindeksfutures og aktieindeksoptioner samt aktieoptioner. Det såkaldt Triple Witching-fænomen forekommer fire gange årligt og kan give lidt uroen på aktiemarkederne. Novo Nordisk åbnede 0,4 pct. lavere i kurs 473,5. Jyllands-Posten skriver i dag, at den franske medicinalkoncern Sanofi-Aventis lancerer en ny insulinpen, engangspennen SoloStar. Den vil gå i direkte konkurrence mod Novo Nordisks FlexPen og vil være et nyt våben i den igangværende krig mellem Sanofi-Aventis og Novo Nordisk om insulinmarkedet. Lundbeck tabte 0,8 pct. til kurs 160,8. Medicinalkoncernen fik i dag gentaget anbefalingen hos det hollandske finanshus ING. ING har en hold-anbefaling på Lundbeck og et kursmål på 160 kr. Vestas åbnede 0,2 pct. lavere i kurs 273. Jyske Bank gentog sin akkumuler-anbefaling på Vestas. - Vi forventer en fortsat positiv nyhedsstrøm omkring Vestas, som relaterer sig til blandt andet en stigende ordreindgang og et stort fokus på vedvarende energi. Derfor fastholder vi Akkumuler på trods af, at aktien handles væsentlig over vores estimerede fair værdi på 213 kr. pr. aktie, skriver analytiker i Jyske Bank, Jesper Klitgard Frederiksen, i en kommentar forud for Vestas regnskab 20. marts. Blandt de mindre papirer overraskede regnskabsaktuelle H+H International med en kursfremgang på 4,2 pct. til kurs 1980. Producenten af porebetonelementer fik et overskud før skat på 114 mio. kr. i 2006 mod et overskud før skat i 2005 på 147 mio. kr. - Faldet i resultatet før skat sammenholdt med 2005 skyldes primært det forventede underskud på de nytilkøbte polske aktiviteter, skrev H+H International i regnskabet. Kort inden torsdagens lukketid kom Harboes Bryggeri med regnskab for de første ni måneder af 2006/07, men det blev til trist læsning for investorerne. Harboes Bryggeri måtte endnu engang sænke indtjeningsprognosen for helåret. Harboes Bryggeri, som torsdag tabte 3,9 pct., lå uændret i kurs 210. Anderledes positivt åbnede bryggerikonkurrenten Royal Unibrew, som steg 3,7 pct. til kurs 697. Genmab indgår forskningssamarbejde med den danske hoved- og halscancer gruppe, Dahanca-gruppen. Genmab åbnede 0,3 pct. lavere i kurs 336. Genmab søger stadig en partner til sit hoved- og halskræftmiddel Humax-EgFr. Bekræftede IR-chef, Helle Husted, for RB-Børsen.",2007-03-15T09:36:00+00:00,
https://www.dr.dk/nyheder/penge/solide-stigninger-til-c20,"C20 steg 1,7 procent til 438,43 efter en positiv dag, hvor navnlig FLSmidth og NKT gik frem. Medicinalaktier gik frem Genmab lukkede mandag 3,3 procent højere i kurs 250,5. Genmab-investorerne afventer fase III test af HuMax-CD20 mod kronisk lymfatisk leukæmi, som ventes annonceret i slutningen af 2. kvartal. Lundbeck steg 3,6 procent til kurs 122 efter meldingen om en relancering af selskabets potentielle storsællert, sovemiddelet Gaboxadol. GN vinder terræn GN Store Nord steg 1,5 procent til kurs 26,7. Trods negativ start på dagen med et fald på 1,5 procent, efter at den internationale investeringsbank Goldman Sachs valgte at sænke sin anbefaling af aktien i GN Store Nord til ""sælg"" fra tidligere ""neutral"". Banken vurderede, at forventningerne for 2008 virker for optimistiske, og venter en justering af prognoserne. Industriaktierne går frem FLSmidth og NKT lukkede med de største stigninger i C20-regi. FLSmidth lukkede 4,3 procent højere i kurs 489, mens NKT sluttede med en fremgang på 4,3 procent til kurs 367. Bang & Olufsen steg 2,9 procent til 316, efter at finanshuset Carnegie hævede sin anbefaling til Neutral fra tidligere Underperform. Bang & Olufsen kommer tirsdag med regnskab for tredje kvartal.",2008-04-07T15:24:00+00:00,
https://www.dr.dk/nyheder/penge/moderat-stigning-til-c20-0,"C20 endte dagen med en moderat stigning på 0,2 procent til 435,72, mens de øvrige europæiske børser lukkede med stigninger omkring 1 procent. Finansaktierne endte positivt På trods af generel tilbagegang i den sene handel, endte finansaktierne positivt. Danske Bank steg 1,5 procent til 182,8, Nordea steg 3,1 procent til 82,8, og Sydbank steg 2,8 procent til 186. Smæk til Vestas Den eksplosive vækst i vindmøllebranchen har medført, at både store internationale firmaer og mindre lokale producenter har fået øjnene op for de store muligheder i vindenergi. Det øger konkurrencen, og det vil presse Vestas i alvorlig grad fremover. Vestas lukkede 1 procent lavere i 511. Forsikringsaktier i vildrede Forsikringsselskabet Trygvesta har mistet sin internationale partner, Zurich der vil gå solo på det danske marked, og Trygvesta søger nu en ny international partner. Trygvesta steg 0,2 procent til 422,5, mens konkurrenten Topdanmark faldt 3,7 procent til kurs 801. Grovvarefusion gav stigning Grovvareselskabet Hedegaard-aktien steg 22,7 procent til kurs 540, efter at svenske Lantmännen tilbød at betale 520 kroner per aktie. Tilbuddet er betinget af, at det får accept fra 51 procent af aktionærerne.Lantmännen ejer i forvejen 30 pct. af aktierne.",2008-04-02T15:32:35+00:00,
https://www.dr.dk/nyheder/penge/europa-trak-c20-ned,"C20-indekset kunne ikke holde morgenens positive takter, og fulgte med resten af Europa lavere. Således lukkede C20 0,5 procent lavere i 510,84. Investorerne fik halvårsregnskab fra Jyske Bank, mens Dantherm blev sendt højere på rygter omhandlende ordre fra Ericsson. Jyske Bank opjusterer Jyske Bank, der steg 0,9 procent til kurs 432, aflagde et halvårsregnskab, der indeholdt en opjustering af helårsprognosen. Jyske Bank venter nu en basisindtjening på 2,1-2,3 milliarder kroner i 2007. Jyske Banks basisindtjening for første halvår steg til 1,27 milliarder kroner, hvilket var bedre end ventet. Nettorenteindtægterne steg til 1,61 milliarder kroner fra 1,44 milliarder kroner. De vigtige renteindtægter lå på den svage side i første halvår, vurderede analytiker Stig Nymann hos Gudme Raaschou over for RB-Børsen, der dog samtidig pegede på, at banken henter indtjeningen ind på en reduktion i omkostningerne. - Vores seneste tre kvartalers fokusering på effektiviseringer har været årsagen til, at vi opjusterer forventningerne til helåret, udtalte direktør Anders Dam fra Jyske bank til RB-Børsen. Andre banker påvirket af regnskab Danske Bank steg 0,2 procent til kurs 236, mens Sydbank steg 0,9 procent til kurs 279,5. Nordea, der faldt 0,6 procent til kurs 89,5, fik opjusteret kursmålet af Goldman Sachs til 118 skroner fra 113 skroner med anbefalingen ""neutral"". Novo og Lundbeck kiggede mod vest Novo Nordisk og Lundbeck-investorerne holdt øjnene rettet mod USA, hvor Eli Lilly præsenterede halvårsresultat. Eli Lilly øgede sin omsætning med 20 procent i andet kvartal. Det var især salget af antidepressivet Cymbalta og diabetes-midlet Byetta, som drev omsætningen. Novo lukkede 0,7 procent lavere, mens Lundbeck tabte 0,5 procent. FLSmidth-konkurrent med godt regnskab FLSmidth lukkede 1,2 procent højere i kurs 490. Investorerne fik tirsdag et positivt halvårsregnskab fra finske Outukumpu, der er konkurrent til FLS-datterselskabet FFE Minerals. Mærsk-konkurrent overvejer havnekøb A.P. Møller - Mærsks B-aktie lukkede 1,2 procent lavere 73.900. Kinesiske Cosco, der er konkurrent til A.P. Møller - Mærsk, overvejer at investere 1 milliard dollar i et havneprojekt i den østkinesiske provins Jiangsu. Det skrev Shanghai Securities News på baggrund af anonyme kilder ifølge Bloomberg News. Igen stor stigning til Dantherm Blandt sidepapirerne stjal Dantherm opmærksomheden efter mandagens markante fremgang på 8,1 procent. Dantherm steg 3,2 procent til kurs 194. Svensk Ericsson har modtaget en stor ordre til udbygning af GSM i Indien. Da Dantherm tidligere har været underleverandør til Ericsson, var der spekulationer i, at der også kan være en betydelig ordre på vej til Dantherm. - Hvis Dantherm skal være underleverandør, så skal man ikke glemme, at Ericsson er en af de hårdeste forhandlere, så det kan være, Dantherm får højere omsætning, men spørgsmålet er, om indtjeningen følger med, sagde analytiker Daniel Patterson fra Danske Equities. (Kilde: RB-Børsen)",2007-07-24T15:18:23+00:00,
https://www.dr.dk/nyheder/penge/lille-stigning-til-c20,"C20 steg 0,4 procent til 466,71 på en stille dag, hvor de europæiske indeks havde marginale udsving. Spekulationer om Carlsberg Der er spekulationer om, at Carlsbergs partner i Rusland, S, vil blive købt af enten Heineken eller en kapitalfond. Analytiker Casper Albæk fra Jyske Bank tvivler på, at det er realistisk. Derimod ser han ingen problemer i, at Carlsberg kan opkøbe resten af joint-ventureselskabet BBH. Carlsberg steg 2,5 procent til kurs 607. Topdanmark og Jyske Bank hittede Forsikringskoncernen Topdanmark leverede største stigning i C20 og lukkede 3,4 procent højere i kurs 1080. Jyske Bank lå også i toppen med en fremgang på 3 procent til kurs 449. Begge stigninger kom uden nævneværdige nyheder fra selskaberne. Lundbeck fortsat i problemer Lundbeck fik fredag sænket sit kursmål til 130 kroner fra 160 kroner af Goldman Sachs, som har anbefalingen ""neutral"". Også JP Morgan sænkede sin anbefaling af Lundbeck, efter afbrydelsen af Gaboxadol, til ""neutral"" fra ""overvægt"". Kursmålet blev skåret ned med 45 kroner til 140 kroner Lundbeck faldt 1,1 procent til kurs 130,5. A.P. Møller - Mærsk fik hævet kursmålet A.P. Møller - Mærsk fik fredag nyt kursmål fra Almindelig Brand. Finanshuset løftede anbefalingen på APM-aktien til ""afvent køb"" fra ""salg"" og hævede kursmålet til 59.000. APM faldt dog 1,5 procent og lukkede i kurs 58.200. Phamexa steg på konkurrents produkt Pharmexa lukkede 3,6 procent højere i kurs 17,4. Der kom godt nyt fra selskabet Dendreon om medikamentet Provenge mod prostatakræft. Medikamentet er inden for samme kategori, som Pharmexas produkter.",2007-03-30T15:49:00+00:00,
https://www.dr.dk/nyheder/penge/c20-negativ-stemning-fortsaetter,"Den negative stemning fortsatte i dag på det danske marked, og C20 åbnede med et markant minus i omegnen af 3 procent. Men i løbet af dagen vandt indekset lidt frem, og lukkede blot 1,3 procent lavere til 455,44. Det skriver RB-Børsen. Presset ramte langt de fleste store spillere. Lundbeck tabte 2,3 procent til kurs 151, og A.P. Møller-Mærsks B-aktie lukkede 2,2 procent lavere i kurs 58.100. Også bankaktierne led. Danske Bank lukkede 2,5 procent lavere, Nordea lukkede 2,8 procent lavere, mens Jyske Bank lukkede 1,9 procent ned. Regnskab fra Trygvesta Forsikringskoncernen Trygvesta leverede helårsregnskab for 2006. Overskuddet før skat blev på 3,7 milliarder kroner i 2006 mod 2,9 milliarder året før og var som ventet. For 2007 venter Trygvesta et overskud før skat på 2,5 milliarder kroner, og disse forventninger ligger under analytikerprognoserne. FLSmidth følger opjustering Inden de danske markeder åbnede fremlagde FLSmidth regnskab for helåret 2006. FLSmidth præsenterede en driftsindtjening på 775 millioner kroner - en stigning på 95 procent, hvilket er på linje med FLSmidths opjustering fra den 2. februar. FLSmidth lå dagen igennem i minus, og lukkede 1,9 procent lavere i kurs 364. Novo Nordisk får god pris Novo Nordisk, som lukkede 1 procent højere til kurs 485, har fået en god pris for sin ejerandel i medicinalselskabet Dako. Novo Nordisk bogfører 1,5 milliarder kroner fra salget, og pengene skal enten bruges til opkøb eller aktietilbagekøb.",2007-02-28T17:17:00+00:00,
https://www.dr.dk/nyheder/penge/ny-rekord-til-c20-0,"C20-indekset satte endnu en rekord med en stigning på 0,5 procent til 475,79. Dagen bød desuden på et tilfredsstillende regnskab fra Jyske Bank og en anbefaling af Neurosearch som foretrukken investering blandt de danske biotekaktier. Fremgang for Jyske Bank Jyske Bank leverede et helårsregnskab, som viste en fremgang i basisindtjeningen til 2,27 milliarder kroner fra 1,75 milliarder kroner, hvilket var lidt bedre end RB-Børsens analytikerprognose. Jyske Bank venter en basisindtjening i 2007 på niveau med 2006 eller derover. De forsigtige bankfolk hos Jyske Bank har meldt konservativt ud for 2007. Det konstaterede chef for sales trading i Danske Bank, Mads Zink, over for RB-Børsen. Danske Bank og Nordea konkurrerer om opkøb Banksektorens to store drenge var i centrum grundet mulighederne for et opkøb af et svensk realkreditinstitut. De to nordiske finansgiganter vil begge byde på SBAB, når den svenske stat sætter sine aktier til salg. Danske Bank steg 1,5 procent til kurs 267,5 og var dermed vigtigste bidragsyder til C20-indeksets fortsatte rekord. Nordea faldt 0,3 procent til kurs 90. Neurosearch den foretrukne biotekaktie Neurosearch steg 1,9 procent ti kurs 348,5 efter Danske Equities' anbefaling af aktien. Aktien bliver i en gennemgang af den danske biotekbranche fremhævet som foretrukken investering.",2007-02-06T16:36:00+00:00,
https://www.dr.dk/nyheder/penge/c20-i-ny-rekord-0,"C20-indekset lukkede 0,2 procent højere i rekord 473,24. Men dagens største stigning faldt i sidepapiret Bavarian Nordic. Lundbeck opjusteret JP Morgan hævede sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck lukkede 2,3 procent højere i kurs 169,8. A.P. Møller-Mærsk steg B-aktien sluttede 0,5 procent højere i kurs 59.300. A.P. Møller - Mærsks datterselskab, APM Terminals, har givet et opkøbsbud på driften af to havneterminaler på Fisherman Islands, Brisbane. Det skriver den australske internetavis Queensland Business Review. Danske Bank har opkøbsplaner Danske Bank er på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. Danske Bank faldt 0,2 procent til kurs 263,5. FLSmidth opjusteret Danske Equities opjusterede kursmålet for FLSmidth til 446 kroner FLSmidth faldt 1,1 procent til kurs 409. FLSmidths datterselskab FFE Minerals fik mandag helårsregnskab fra den finske konkurrent Outokumpu, som efter sin præsentation blev sendt mere end 10 procent højere. Novo Nordisk faldt Efter fire dages flotte stigninger satte Novo Nordisk mandag kursen sydpå og faldt 1,0 procent til kurs 511. Dette skete selvom USB hævede kursmålet til 475 kroner fra 435 kroner Stor stigning til Bavarian Nordic Biotekselskabet Bavarian Nordic leverede et kurshop på 9,9 procent til kurs 610. Danske Equities hævede mandag sit kursmål fra 572 til 705 og fastholdt anbefalingen ""køb"" af aktien. Det sker efter, at Bavarian Nordic har opsagt sin aftale med GlaxoSmithKline, og derved selv vil producere og levere alle vacciner.",2007-02-05T16:44:22+00:00,
https://www.dr.dk/nyheder/penge/solid-stigning-til-c20,"Det danske aktiemarked startede året med en rekord, da C20 indekset lukkede 1,37 procent højere i 447,51. Der var stigninger til næsten samtlige aktier i indekset. Vestas fik en ny stor amerikansk ordre. Ordren kom fra Enel North America, som er et af de største amerikanske energiselskaber med fokus på vedvarende energi. Ordren lyder på 56 V80-1,80 MW vindmøller til levering i tredje kvartal 2007 til Smoky Hills-projektet i staten Kansas i USA. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Vestas steg 1,6 procent til 242,5. Novozymes klar med nyt enzym. Novozymes steg 0,2 procent til kurs 487. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Alk-Abello lancerer græspollenvaccine som tablet. Alk-Abello græspollenvaccine på tabletform, Grazax, blev tirsdag lanceret i Danmark, Norge og Storbritannien. Tabletterne skal optimalt helst tages hver dag året rundt og koster 3162,75 kroner for 100 uden tilskud. Alk-Abello steg 2,6 procent til kurs 1447. Pæn stigning til Sjælsø Gruppen. Sjælsø Gruppen har solgt tre ejendomme for 500 millioner kroner og præciserede samtidig sine forventninger til 2006. Herefter ventes et overskud før skat på 725 millioner kroner. Sjælsø Gruppen fik hævet sin anbefaling af Danske Equities til ""køb"" fra ""hold"" med et kursmål på 2052. Nordea anbefaler stadig et ""stærkt køb"". Sjælsø Gruppen endte 5,1 procent højere i kurs 1945. TK Develoment steg trods salgsanbefaling. TK Development steg 4,8 procent til kurs 88. TK Development meddelte før nytår, at den skal opføre og udvikle et nyt center i Gdansk i Polen. Nordea fastholder dog en ""stærk salg"" anbefaling.",2007-01-02T16:56:58+00:00,
https://www.dr.dk/nyheder/penge/c20-faldt-15-procent,"C20 dykkede 1,5 procent til 411,3 med Novo Nordisk som stor taber. Pænt regnskab fra Danske Bank Danske Bank faldt 2,7 procent til 144,5. Aktien startede dagen godt med en 2,2 procents stigning efter et pænt halvårsregnskab, men stemningen vendte dog i den sene handel. Overskuddet faldt med knapt 23 procent til 7,78 milliarder før skat i forhold til samme periode sidste år. Resultatet var dog stadigvæk bedre end analytikerne havde ventet. Novo Nordisk dykkede Novo Nordisk faldt 5 procent til kurs 303 på trods af en opjustering af indtjeningsprognosen til 22-25 procent inklusiv valutaeffekten i koncernens halvårsregnskab. Koncernens salg i Nordamerika steg 21 procent i lokal valuta mod en stigning i første kvartal på 27 procent. Analytikerne havde ventet et endnu bedre regnskab, derfor faldt Novo Nordisk. Stigninger til Vestas og SAS Vestas steg 4,5 procent til 607 efter de stigende oliepriser, mens SAS steg 3,8 procent til 38,5 efter at have fremlagt trafiktal fra juli..",2008-08-07T15:25:00+00:00,
https://www.dr.dk/nyheder/penge/c20-aabner-positivt,"A.P. Møller - Mærsk åbnede 2,1 procent højere i kurs 49.300. Røster i aktiemarkedet mener, at stigningen skyldes en ny positiv analyse fra investeringsbanken Carnegie, der også har været aktiv på købssiden fra morgenstunden. Samtidig var der godt nyt for raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober. Carlsberg åbnede 0,3 procent højere i kurs 461,5. Den hollandske konkurrent Heineken gentog de tidligere opjusterede forventninger til helåret 2006 i sin regnskabspræsentation for første halvår. Bryggeriet betegner væksten i det russiske marked, hvor Carlsberg også operer, som sundt og målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novo Nordisk åbnede 0,6 procent højere i kurs 422. Biotekselskabet ZymoGenetics som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference d. 17. september. Vestas åbnede 0,3 procent højere i kurs 164,8. Vindmølleproducenten blev tirsdag handlet lavere efter at salget af sin andel på cirka 49 procent i Vestas RRB India. Bang & Olufsen åbnede 0,1 procent lavere i kurs 600. Den tyske konkurrent Telefunken planlægger et snarligt indtog på det nordiske marked, hvor dyre og avancerede produkter vil tage kampen op med B&O. DFDS lå uændret i kurs 490. DFDS Seaways har købt passagerskibet m.s. Fjord Norway. Skibet vil i starten af november blive indsat på Fjordlines tidligere rute Bergen-Haugesund-Stavanger-Newcastle, som er en ny rute for DFDS Seaways. Det er aftalt ikke at offentliggøre salgs-/købspris for skibene, og købet samt salget får ingen væsentlig indflydelse på DFDS' forventede årsresultat for 2006, anfører rederiet. Brdr. Hartmann åbnede 0,5 procent lavere i kurs 210. Lønmodtagernes Dyrtidsfond vil bruge en ny bestyrelsespost i emballageselskabet til at skabe bedre indtjening. Ophævelse af de kritiserede aktieklasser er anden prioritet. Victoria Properties steg 9,0 procent til kurs 260, og var højdespringer i den tidlige handel. Kilde: RB-Børsen",2006-09-06T07:47:06+00:00,
https://www.dr.dk/nyheder/penge/c20-faldt,"C20 indekset endte 0,6 procent lavere Indekset endte i 379,67. efter fald i DSV og Vestas. Blandt sidepapirerne faldt Maconomy og Neurosearch begge på regnskabsfremlæggelser. DSV faldt på regnskab Aktien faldt 1,6 procent til kurs 966. I forbindelse med regnskabspræsentationen hævede DSV sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningssiden, mens omsætningen lå marginalt over analytikernes forventninger. Vestas faldt på forventninger Vestas faldt 2,2 procent til kurs 169,3. Vindmølleproducenten fik sent onsdag en ordre på 33 V90 møllertil fire vindkraftprojekter i Frankrig. Leveringen begynder i 2007 og får dermed ingen effekt på 2006-regnskabet, hvor investorerne torsdag får indsigt i de første seks måneder. Og det var de blandede forventninger til regnskabet, der udløste faldet. ØK var dagens højdespringer Aktien steg 2,6 procent til kurs 247 uden nyheder fra selskabet via Københavns Fondsbørs. Fald i sidepapirerne Maconomy lukkede 3,3 procent. lavere i kurs 11,7. Softwareselskabet har mere end fordoblet salget af softwarelicenser i første halvår, mens salget i USA var ""ikke tilfredsstillende"". Vicesalgsdirektør Mads Skalbo har valgt at fratræde sin stilling. Maconomy fastholder prognosen for helåret 2006, da væksten i andet halvår ventes lavere. Neurosearch falder stadig Biotekaktien faldt 2,8 procent til kurs 192. Første halvår gav et underskud på 98,5 millioner kroner før skat mod et overskud sidste år. Neurosearch forventer fortsat et underskud omkring 110-130 millioner kroner for hele året, men forventningerne vil blive ændret, hvis købet af svenske A. Carlsson Research gennemføres. Købet af svenske A. Carlsson Research til en pris op mod 707 millioner kroner er et godt strategisk match, men det er for tidligt at vurdere, om prisen er den rigtige, mener analytiker Annette Rye Larsen fra Gudme Raaschou.",2006-08-23T15:36:39+00:00,
https://www.dr.dk/nyheder/penge/tung-morgen-c20,"Faldet i A.P. Møller-Mærsk fortsatte her til morgen i kølvandet af gårsdagens nedjustering. Rederiaktien blev til morgen handlet 0,7 procent lavere i kurs 42.800, efter at være styrtdykket lidt over ni procent i går. Jyske Bank mener, at tirsdagens markante kursfald i APM ikke var nok. - Mærsk falder kun knap 10 procent i går på problemerne, mens en aktie som Danisco for nylig faldt tilsvarende på lidt skuffende forventninger. Det er bare et eksempel, men det virker som om nogen holder hånden under Mærsk-aktien, sagde Rune Møller til RB-Børsen. Ændringer i anbefalinger Nogen af de første udmeldinger kom fra Morgan Stanley, som ikke ville ændre sin salgsanbefaling ""underperform"". Finanshuset venter, at markedet står over for en to-årig cyklisk nedgang. I modsatte grøft var franske Credit Agricole Cheuvreux, som gentog sin købsanbefaling ""outperform"". Inden onsdagens markedsåbning nedjusterede Alm. Brand A. P. Møller-Mærsk til ""reducer"" fra ""akkumuler"", med en fair pris for aktien på 40.000 kroner Erhvervsbanken FIH revurderede tirsdagens melding om, at ""bunden var nået"" for APM aktien, men fastholdt et optimistisk syn på rederiaktien med en ny fair pris på 50.000-55.000 kroner Sukker og medicin åbner i minus Danisco blev efter onsdagens åbning handlet 0,6 procent lavere i kurs 410. Den søde aktie faldt mere i smag hos analytikerne onsdag, da det hollandske finanshus ABN Amro hævede sin anbefaling til ""hold"" fra ""sælg"". Lundbeck tabte onsdag 1,7 procent, da den blev handlet til kurs 134. Medicinalaktien var største gårsdagens højdespringer i det tyngede C20-indeks. Medicinalkoncernen fik tirsdag anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. Codan på akkumuler Codan blev onsdag handlet 0,4 procent lavere til kurs 411. Forsikringsaktien blev, inden åbningstid, opjusteret til ""akkumuler"" fra ""reducer"" af analytikerne Mikael Hallåker og Matti Ahokas fra Handelsbanken. Samtidig hævede de kursmålet til 450 fra 400. Revurderingen kommer efter de tiltag, forsikringskoncernen foretog i sidste uge. - Det er klart et skridt i den rigtige retning, selvom der sandsynligvis vil være behov for yderligere besparelser for at nå omkostningsniveauet for sammenlignelige selskaber, skrev analytikerne. Novo Nordisk åbnede onsdag 0,4 procent lavere i kurs 355. Den danske medicinalkoncern vandt tirsdag Levemir-sagen mod Sanofi Aventis. Retssagen, startet af franske Sanofi Aventis, blev fra flere sider set som et forsøg på at skabe tvivl om Levemir, og derigennem forsinke Novos langtidsvirkende insulinanalog indhug i det franske selskabs salg af den tilsvarende analog, Lantus på det amerikanske marked. Novo Nordisks ledelse har interne mål om, at Levemir skal kapre over 50 procent af det amerikanske marked for langtidsvirkende insulinanaloger inden for seks-syv år. Ejendomsselskabet Keops meddeler, at selskabet har opkøbt en ejendomsportefølje med 172 ejendomme for 5,4 milliarder kroner. Keops åbnede uændret i 21,6 kroner. Kilde: RB-Børsen",2006-06-28T07:57:24+00:00,
https://www.dr.dk/nyheder/penge/danske-bank-trak-c20,"Dagen bød på kraftig fremgang for det danske eliteindeks C20, som steg 0,8 procent til 418,92. C20 holdt sig dermed i front for de europæiske indeks. Danske Bank trak C20 højere, da storbanken opjusterede helårsforventningerne i sin regnskabspræsentation kort før middag. A.P. Møller-Mærsk og Novo Nordisk leverede ligeledes pæn fremgang. Dansk Bank overgik forventninger Danske Bank lukkede 2,1 procent højere i kurs 245 kroner efter dagens regnskabsmeddelelse. Opgørelsen efter tredje kvartal gav et resultatet på 13,61 milliarder kroner før skat. Analytikerne havde ventet et resultat i underkanten af 13 milliarder kroner Dermed overgik Danske Bank forventningerne, og banken kunne med rette opjustere helårsforventningerne. - Det er lidt bedre end ventet på renteindtægter og handel, og lidt dårligere på gebyrindtægterne, men alt i alt et godt regnskab med pil op, sagde Sydbanks aktieanalysechef, Bjørn Schwartz, til RB-Børsen. Fremgang til Novo Nordisk Novo Nordisk lå stabilt hele dagen og endte med en fremgang på 0,7 procent til kurs 441. Den franske konkurrent Sanofi-Aventis aflagde tirsdag morgen et skuffende ni-månedersregnskab, og den franske aktie faldt dermed godt 4 procent Vestas sluttede tirsdagen med et fald på -0,5 procent trods meddelelsen om ny ordre på 103 møller fra kinesiske Longyuan. - Longyuan er den største udvikler og ejer af vindmøller i Kina, så vi ser ordren som ganske betydelig. Det vigtigste er, at Longyuan har bestilt V80-møllerne, som vi skal bygge vores forretning i Kina på i fremtiden, sagde Thorbjørn Rasmussen til RB-Børsen. Lempede regler til transportbranchen Vejtransportkoncernen DSV endte med en fremgang på godt 3,1 procent til kurs 1079. Repræsentanter for arbejdsgiverne i transportbranchen mødtes i dag med Justitsministeriet, for at diskutere de nye sanktioner i forhold til overtrædelse af køre- og hviletidsreglerne. Forud for mødet havde topchefen for Danmarks største transportselskab DSV karakteriseret lovgivningen som helt uden fornuft. - Myndighederne har en overordentlig striks adfærd, så det næsten mister fornuft og balance, sagde DSV's administrerende direktør Kurt K. Larsen til RB-Børsen. Justitsminister Lene Espersen lempede reglerne, dog uden at stille chaufførerne tilfredse. Blandt sidepapirerne fastholdt rederiet DFDS en pæn stigning tirsdag og sluttede i 1,5 procent i kurs 619. Aktien tordnede tirsdag morgen frem med en stigning på op mod 6 procent efter finanshuset S Equity Research anbefalede ""stærkt køb"". Dog tabte aktien lidt af pusten, efter Danske Equities' sænkede anbefaling af aktien fra ""køb"" til ""hold"" med en fair værdi på 600 kroner Sjælsø Gruppen endte i kurs 1690 med en stigning på knap 5,3 procent Ved fremlæggelse af markedsopdatering fastholdt Sjælsø Gruppen forventningerne til årsregnskabet, trods temposkiftet på boligmarkedet.",2006-10-31T16:40:00+00:00,
https://www.dr.dk/nyheder/penge/carlsberg-straffet-c20-stiger,"Investorerne skar prompte toppen af Carlsbergs markedsværdi efter bryggerikoncernens årsregnskabspræsentation tirsdag, da prognoserne for 2006 skuffede. I indeværende år venter Carlsberg et resultat af primær drift i niveauet 3,55 milliarder kroner, hvor analytikerne havde spået om en driftsindtjening på 3,7 milliarder kroner. Aktieboks: OMXC20 Carlsbergs andel af koncernresultatet ventes at stige med cirka 10 procent i forhold til 2005, da det var 1,1 milliarder kroner, mens analytikerne her venter et overskud på 1,6 milliarder kroner Det viser medianen af RB-Børsens rundspørge til 10 analytikere forud for årsregnskabet. Også udviklingen i Vesteuropa går i den forkerte retning. Skuffet over regnskab - Udviklingen i Vesteuropa skuffer markant, og et så markant fald i overskudsgraden er ikke tilfredsstillende, siger Lars Villadsen til RB-Børsen. Han konstaterer, at det er afgørende, hvad Carlsberg oplyser nærmere om problemerne i Vesteuropa. Dermed blev Carlsberg hægtet af kollegaerne i OMXC20, der over en bred kam viste gode takter med A.P. Møller-Mærsk og TrygVesta i front. C20 steg 0,4 procent til 393,5, mens Carlsberg-aktien faldt 2,4 procent til 373,00. Store forventninger til dansk olie APM aktionærerne kunne notere en stigning på 1 procent til 59.300. Der skjuler sig enorme mængder olie i den danske sektor, der kan hentes op, hvis der forskes i nye teknologier. Det siger professor ved Danmarks Tekniske Universitet, Erling H. Stenby, til JydskeVestkystens erhvervsredaktion tirsdag. Det kan blive til 1000 milliarder kroner, hvis indvindingen øges fra 30 til 50 procent, inden udnyttelsen fra Nordsø-felterne indstilles, skriver JydskeVestkysten. Forsikringskoncernen TrygVesta åbnede 1 procent højere i 349,00, da selskabet efter lukketid mandag fik løftet sit kursmål til 380 fra 350 hos finanshuset Standard & Poor's, der fastholder sin købsanbefaling af TrygVesta. SAS falder efter stævning Luftfartsselskabet SAS kunne notere et fald på 1,3 procent til 79,50, efter at pilotforeningen i Danmark mener, at SAS direkte spekulerer i ulovligheder. Den udmelding kommer piloterne med, efter SAS sammen med otte andre luftfartsselskaber blev stævnet i USA mandag for at have samarbejdet om at koordinere gebyrer på brændstof og forsikringer i forbindelse med priserne på luftfragt. Sydbank fik ikke den bedste start på dagen med et fald på 2 procent til 172,00 efter sin årsregnskabspræsentation, der indeholdt et basisresultat på 1170 millioner kroner, hvor den regionale bank tidligere havde skønnet at basisresultatet ville ligge mellem 1050-1150 millioner kroner Banken anser regnskab for helåret som særdeles tilfredsstillende. Sydbank venter et basisresultat i 2006 mellem 875-1025 millioner kroner.",2006-02-21T08:47:00+00:00,
https://www.dr.dk/nyheder/penge/c20-endte-i-lille-minus,,,
https://www.dr.dk/nyheder/penge/c20-aabnede-postivt,,,
https://www.dr.dk/nyheder/penge/aktier-apm-pressede-c20,,,
https://www.dr.dk/nyheder/penge/c20-i-ny-rekord,,,
https://www.dr.dk/nyheder/penge/lille-loeft-til-c20,,,
https://www.dr.dk/nyheder/penge/lidt-vaklende-start-c20,,,
https://www.dr.dk/nyheder/penge/solide-stigninger-til-c20,,,
https://www.dr.dk/nyheder/penge/moderat-stigning-til-c20-0,,,
https://www.dr.dk/nyheder/penge/europa-trak-c20-ned,,,
https://www.dr.dk/nyheder/penge/lille-stigning-til-c20,"C20 steg 0,4 procent til 466,71 på en stille dag, hvor de europæiske indeks havde marginale udsving. Spekulationer om Carlsberg Der er spekulationer om, at Carlsbergs partner i Rusland, S, vil blive købt af enten Heineken eller en kapitalfond. Analytiker Casper Albæk fra Jyske Bank tvivler på, at det er realistisk. Derimod ser han ingen problemer i, at Carlsberg kan opkøbe resten af joint-ventureselskabet BBH. Carlsberg steg 2,5 procent til kurs 607. Topdanmark og Jyske Bank hittede Forsikringskoncernen Topdanmark leverede største stigning i C20 og lukkede 3,4 procent højere i kurs 1080. Jyske Bank lå også i toppen med en fremgang på 3 procent til kurs 449. Begge stigninger kom uden nævneværdige nyheder fra selskaberne. Lundbeck fortsat i problemer Lundbeck fik fredag sænket sit kursmål til 130 kroner fra 160 kroner af Goldman Sachs, som har anbefalingen ""neutral"". Også JP Morgan sænkede sin anbefaling af Lundbeck, efter afbrydelsen af Gaboxadol, til ""neutral"" fra ""overvægt"". Kursmålet blev skåret ned med 45 kroner til 140 kroner Lundbeck faldt 1,1 procent til kurs 130,5. A.P. Møller - Mærsk fik hævet kursmålet A.P. Møller - Mærsk fik fredag nyt kursmål fra Almindelig Brand. Finanshuset løftede anbefalingen på APM-aktien til ""afvent køb"" fra ""salg"" og hævede kursmålet til 59.000. APM faldt dog 1,5 procent og lukkede i kurs 58.200. Phamexa steg på konkurrents produkt Pharmexa lukkede 3,6 procent højere i kurs 17,4. Der kom godt nyt fra selskabet Dendreon om medikamentet Provenge mod prostatakræft. Medikamentet er inden for samme kategori, som Pharmexas produkter.",2007-03-30T15:49:00+00:00,
https://www.dr.dk/nyheder/penge/c20-negativ-stemning-fortsaetter,"Den negative stemning fortsatte i dag på det danske marked, og C20 åbnede med et markant minus i omegnen af 3 procent. Men i løbet af dagen vandt indekset lidt frem, og lukkede blot 1,3 procent lavere til 455,44. Det skriver RB-Børsen. Presset ramte langt de fleste store spillere. Lundbeck tabte 2,3 procent til kurs 151, og A.P. Møller-Mærsks B-aktie lukkede 2,2 procent lavere i kurs 58.100. Også bankaktierne led. Danske Bank lukkede 2,5 procent lavere, Nordea lukkede 2,8 procent lavere, mens Jyske Bank lukkede 1,9 procent ned. Regnskab fra Trygvesta Forsikringskoncernen Trygvesta leverede helårsregnskab for 2006. Overskuddet før skat blev på 3,7 milliarder kroner i 2006 mod 2,9 milliarder året før og var som ventet. For 2007 venter Trygvesta et overskud før skat på 2,5 milliarder kroner, og disse forventninger ligger under analytikerprognoserne. FLSmidth følger opjustering Inden de danske markeder åbnede fremlagde FLSmidth regnskab for helåret 2006. FLSmidth præsenterede en driftsindtjening på 775 millioner kroner - en stigning på 95 procent, hvilket er på linje med FLSmidths opjustering fra den 2. februar. FLSmidth lå dagen igennem i minus, og lukkede 1,9 procent lavere i kurs 364. Novo Nordisk får god pris Novo Nordisk, som lukkede 1 procent højere til kurs 485, har fået en god pris for sin ejerandel i medicinalselskabet Dako. Novo Nordisk bogfører 1,5 milliarder kroner fra salget, og pengene skal enten bruges til opkøb eller aktietilbagekøb.",2007-02-28T17:17:00+00:00,
https://www.dr.dk/nyheder/penge/ny-rekord-til-c20-0,"C20-indekset satte endnu en rekord med en stigning på 0,5 procent til 475,79. Dagen bød desuden på et tilfredsstillende regnskab fra Jyske Bank og en anbefaling af Neurosearch som foretrukken investering blandt de danske biotekaktier. Fremgang for Jyske Bank Jyske Bank leverede et helårsregnskab, som viste en fremgang i basisindtjeningen til 2,27 milliarder kroner fra 1,75 milliarder kroner, hvilket var lidt bedre end RB-Børsens analytikerprognose. Jyske Bank venter en basisindtjening i 2007 på niveau med 2006 eller derover. De forsigtige bankfolk hos Jyske Bank har meldt konservativt ud for 2007. Det konstaterede chef for sales trading i Danske Bank, Mads Zink, over for RB-Børsen. Danske Bank og Nordea konkurrerer om opkøb Banksektorens to store drenge var i centrum grundet mulighederne for et opkøb af et svensk realkreditinstitut. De to nordiske finansgiganter vil begge byde på SBAB, når den svenske stat sætter sine aktier til salg. Danske Bank steg 1,5 procent til kurs 267,5 og var dermed vigtigste bidragsyder til C20-indeksets fortsatte rekord. Nordea faldt 0,3 procent til kurs 90. Neurosearch den foretrukne biotekaktie Neurosearch steg 1,9 procent ti kurs 348,5 efter Danske Equities' anbefaling af aktien. Aktien bliver i en gennemgang af den danske biotekbranche fremhævet som foretrukken investering.",2007-02-06T16:36:00+00:00,
https://www.dr.dk/nyheder/penge/c20-i-ny-rekord-0,"C20-indekset lukkede 0,2 procent højere i rekord 473,24. Men dagens største stigning faldt i sidepapiret Bavarian Nordic. Lundbeck opjusteret JP Morgan hævede sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck lukkede 2,3 procent højere i kurs 169,8. A.P. Møller-Mærsk steg B-aktien sluttede 0,5 procent højere i kurs 59.300. A.P. Møller - Mærsks datterselskab, APM Terminals, har givet et opkøbsbud på driften af to havneterminaler på Fisherman Islands, Brisbane. Det skriver den australske internetavis Queensland Business Review. Danske Bank har opkøbsplaner Danske Bank er på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. Danske Bank faldt 0,2 procent til kurs 263,5. FLSmidth opjusteret Danske Equities opjusterede kursmålet for FLSmidth til 446 kroner FLSmidth faldt 1,1 procent til kurs 409. FLSmidths datterselskab FFE Minerals fik mandag helårsregnskab fra den finske konkurrent Outokumpu, som efter sin præsentation blev sendt mere end 10 procent højere. Novo Nordisk faldt Efter fire dages flotte stigninger satte Novo Nordisk mandag kursen sydpå og faldt 1,0 procent til kurs 511. Dette skete selvom USB hævede kursmålet til 475 kroner fra 435 kroner Stor stigning til Bavarian Nordic Biotekselskabet Bavarian Nordic leverede et kurshop på 9,9 procent til kurs 610. Danske Equities hævede mandag sit kursmål fra 572 til 705 og fastholdt anbefalingen ""køb"" af aktien. Det sker efter, at Bavarian Nordic har opsagt sin aftale med GlaxoSmithKline, og derved selv vil producere og levere alle vacciner.",2007-02-05T16:44:22+00:00,
https://www.dr.dk/nyheder/penge/solid-stigning-til-c20,"Det danske aktiemarked startede året med en rekord, da C20 indekset lukkede 1,37 procent højere i 447,51. Der var stigninger til næsten samtlige aktier i indekset. Vestas fik en ny stor amerikansk ordre. Ordren kom fra Enel North America, som er et af de største amerikanske energiselskaber med fokus på vedvarende energi. Ordren lyder på 56 V80-1,80 MW vindmøller til levering i tredje kvartal 2007 til Smoky Hills-projektet i staten Kansas i USA. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Vestas steg 1,6 procent til 242,5. Novozymes klar med nyt enzym. Novozymes steg 0,2 procent til kurs 487. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Alk-Abello lancerer græspollenvaccine som tablet. Alk-Abello græspollenvaccine på tabletform, Grazax, blev tirsdag lanceret i Danmark, Norge og Storbritannien. Tabletterne skal optimalt helst tages hver dag året rundt og koster 3162,75 kroner for 100 uden tilskud. Alk-Abello steg 2,6 procent til kurs 1447. Pæn stigning til Sjælsø Gruppen. Sjælsø Gruppen har solgt tre ejendomme for 500 millioner kroner og præciserede samtidig sine forventninger til 2006. Herefter ventes et overskud før skat på 725 millioner kroner. Sjælsø Gruppen fik hævet sin anbefaling af Danske Equities til ""køb"" fra ""hold"" med et kursmål på 2052. Nordea anbefaler stadig et ""stærkt køb"". Sjælsø Gruppen endte 5,1 procent højere i kurs 1945. TK Develoment steg trods salgsanbefaling. TK Development steg 4,8 procent til kurs 88. TK Development meddelte før nytår, at den skal opføre og udvikle et nyt center i Gdansk i Polen. Nordea fastholder dog en ""stærk salg"" anbefaling.",2007-01-02T16:56:58+00:00,
https://www.dr.dk/nyheder/penge/c20-faldt-15-procent,"C20 dykkede 1,5 procent til 411,3 med Novo Nordisk som stor taber. Pænt regnskab fra Danske Bank Danske Bank faldt 2,7 procent til 144,5. Aktien startede dagen godt med en 2,2 procents stigning efter et pænt halvårsregnskab, men stemningen vendte dog i den sene handel. Overskuddet faldt med knapt 23 procent til 7,78 milliarder før skat i forhold til samme periode sidste år. Resultatet var dog stadigvæk bedre end analytikerne havde ventet. Novo Nordisk dykkede Novo Nordisk faldt 5 procent til kurs 303 på trods af en opjustering af indtjeningsprognosen til 22-25 procent inklusiv valutaeffekten i koncernens halvårsregnskab. Koncernens salg i Nordamerika steg 21 procent i lokal valuta mod en stigning i første kvartal på 27 procent. Analytikerne havde ventet et endnu bedre regnskab, derfor faldt Novo Nordisk. Stigninger til Vestas og SAS Vestas steg 4,5 procent til 607 efter de stigende oliepriser, mens SAS steg 3,8 procent til 38,5 efter at have fremlagt trafiktal fra juli..",2008-08-07T15:25:00+00:00,
https://www.dr.dk/nyheder/penge/c20-aabner-positivt,"A.P. Møller - Mærsk åbnede 2,1 procent højere i kurs 49.300. Røster i aktiemarkedet mener, at stigningen skyldes en ny positiv analyse fra investeringsbanken Carnegie, der også har været aktiv på købssiden fra morgenstunden. Samtidig var der godt nyt for raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober. Carlsberg åbnede 0,3 procent højere i kurs 461,5. Den hollandske konkurrent Heineken gentog de tidligere opjusterede forventninger til helåret 2006 i sin regnskabspræsentation for første halvår. Bryggeriet betegner væksten i det russiske marked, hvor Carlsberg også operer, som sundt og målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novo Nordisk åbnede 0,6 procent højere i kurs 422. Biotekselskabet ZymoGenetics som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference d. 17. september. Vestas åbnede 0,3 procent højere i kurs 164,8. Vindmølleproducenten blev tirsdag handlet lavere efter at salget af sin andel på cirka 49 procent i Vestas RRB India. Bang & Olufsen åbnede 0,1 procent lavere i kurs 600. Den tyske konkurrent Telefunken planlægger et snarligt indtog på det nordiske marked, hvor dyre og avancerede produkter vil tage kampen op med B&O. DFDS lå uændret i kurs 490. DFDS Seaways har købt passagerskibet m.s. Fjord Norway. Skibet vil i starten af november blive indsat på Fjordlines tidligere rute Bergen-Haugesund-Stavanger-Newcastle, som er en ny rute for DFDS Seaways. Det er aftalt ikke at offentliggøre salgs-/købspris for skibene, og købet samt salget får ingen væsentlig indflydelse på DFDS' forventede årsresultat for 2006, anfører rederiet. Brdr. Hartmann åbnede 0,5 procent lavere i kurs 210. Lønmodtagernes Dyrtidsfond vil bruge en ny bestyrelsespost i emballageselskabet til at skabe bedre indtjening. Ophævelse af de kritiserede aktieklasser er anden prioritet. Victoria Properties steg 9,0 procent til kurs 260, og var højdespringer i den tidlige handel. Kilde: RB-Børsen",2006-09-06T07:47:06+00:00,
https://www.dr.dk/nyheder/penge/c20-faldt,"C20 indekset endte 0,6 procent lavere Indekset endte i 379,67. efter fald i DSV og Vestas. Blandt sidepapirerne faldt Maconomy og Neurosearch begge på regnskabsfremlæggelser. DSV faldt på regnskab Aktien faldt 1,6 procent til kurs 966. I forbindelse med regnskabspræsentationen hævede DSV sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningssiden, mens omsætningen lå marginalt over analytikernes forventninger. Vestas faldt på forventninger Vestas faldt 2,2 procent til kurs 169,3. Vindmølleproducenten fik sent onsdag en ordre på 33 V90 møllertil fire vindkraftprojekter i Frankrig. Leveringen begynder i 2007 og får dermed ingen effekt på 2006-regnskabet, hvor investorerne torsdag får indsigt i de første seks måneder. Og det var de blandede forventninger til regnskabet, der udløste faldet. ØK var dagens højdespringer Aktien steg 2,6 procent til kurs 247 uden nyheder fra selskabet via Københavns Fondsbørs. Fald i sidepapirerne Maconomy lukkede 3,3 procent. lavere i kurs 11,7. Softwareselskabet har mere end fordoblet salget af softwarelicenser i første halvår, mens salget i USA var ""ikke tilfredsstillende"". Vicesalgsdirektør Mads Skalbo har valgt at fratræde sin stilling. Maconomy fastholder prognosen for helåret 2006, da væksten i andet halvår ventes lavere. Neurosearch falder stadig Biotekaktien faldt 2,8 procent til kurs 192. Første halvår gav et underskud på 98,5 millioner kroner før skat mod et overskud sidste år. Neurosearch forventer fortsat et underskud omkring 110-130 millioner kroner for hele året, men forventningerne vil blive ændret, hvis købet af svenske A. Carlsson Research gennemføres. Købet af svenske A. Carlsson Research til en pris op mod 707 millioner kroner er et godt strategisk match, men det er for tidligt at vurdere, om prisen er den rigtige, mener analytiker Annette Rye Larsen fra Gudme Raaschou.",2006-08-23T15:36:39+00:00,
https://www.dr.dk/nyheder/penge/tung-morgen-c20,"Faldet i A.P. Møller-Mærsk fortsatte her til morgen i kølvandet af gårsdagens nedjustering. Rederiaktien blev til morgen handlet 0,7 procent lavere i kurs 42.800, efter at være styrtdykket lidt over ni procent i går. Jyske Bank mener, at tirsdagens markante kursfald i APM ikke var nok. - Mærsk falder kun knap 10 procent i går på problemerne, mens en aktie som Danisco for nylig faldt tilsvarende på lidt skuffende forventninger. Det er bare et eksempel, men det virker som om nogen holder hånden under Mærsk-aktien, sagde Rune Møller til RB-Børsen. Ændringer i anbefalinger Nogen af de første udmeldinger kom fra Morgan Stanley, som ikke ville ændre sin salgsanbefaling ""underperform"". Finanshuset venter, at markedet står over for en to-årig cyklisk nedgang. I modsatte grøft var franske Credit Agricole Cheuvreux, som gentog sin købsanbefaling ""outperform"". Inden onsdagens markedsåbning nedjusterede Alm. Brand A. P. Møller-Mærsk til ""reducer"" fra ""akkumuler"", med en fair pris for aktien på 40.000 kroner Erhvervsbanken FIH revurderede tirsdagens melding om, at ""bunden var nået"" for APM aktien, men fastholdt et optimistisk syn på rederiaktien med en ny fair pris på 50.000-55.000 kroner Sukker og medicin åbner i minus Danisco blev efter onsdagens åbning handlet 0,6 procent lavere i kurs 410. Den søde aktie faldt mere i smag hos analytikerne onsdag, da det hollandske finanshus ABN Amro hævede sin anbefaling til ""hold"" fra ""sælg"". Lundbeck tabte onsdag 1,7 procent, da den blev handlet til kurs 134. Medicinalaktien var største gårsdagens højdespringer i det tyngede C20-indeks. Medicinalkoncernen fik tirsdag anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. Codan på akkumuler Codan blev onsdag handlet 0,4 procent lavere til kurs 411. Forsikringsaktien blev, inden åbningstid, opjusteret til ""akkumuler"" fra ""reducer"" af analytikerne Mikael Hallåker og Matti Ahokas fra Handelsbanken. Samtidig hævede de kursmålet til 450 fra 400. Revurderingen kommer efter de tiltag, forsikringskoncernen foretog i sidste uge. - Det er klart et skridt i den rigtige retning, selvom der sandsynligvis vil være behov for yderligere besparelser for at nå omkostningsniveauet for sammenlignelige selskaber, skrev analytikerne. Novo Nordisk åbnede onsdag 0,4 procent lavere i kurs 355. Den danske medicinalkoncern vandt tirsdag Levemir-sagen mod Sanofi Aventis. Retssagen, startet af franske Sanofi Aventis, blev fra flere sider set som et forsøg på at skabe tvivl om Levemir, og derigennem forsinke Novos langtidsvirkende insulinanalog indhug i det franske selskabs salg af den tilsvarende analog, Lantus på det amerikanske marked. Novo Nordisks ledelse har interne mål om, at Levemir skal kapre over 50 procent af det amerikanske marked for langtidsvirkende insulinanaloger inden for seks-syv år. Ejendomsselskabet Keops meddeler, at selskabet har opkøbt en ejendomsportefølje med 172 ejendomme for 5,4 milliarder kroner. Keops åbnede uændret i 21,6 kroner. Kilde: RB-Børsen",2006-06-28T07:57:24+00:00,
https://www.dr.dk/nyheder/penge/danske-bank-trak-c20,"Dagen bød på kraftig fremgang for det danske eliteindeks C20, som steg 0,8 procent til 418,92. C20 holdt sig dermed i front for de europæiske indeks. Danske Bank trak C20 højere, da storbanken opjusterede helårsforventningerne i sin regnskabspræsentation kort før middag. A.P. Møller-Mærsk og Novo Nordisk leverede ligeledes pæn fremgang. Dansk Bank overgik forventninger Danske Bank lukkede 2,1 procent højere i kurs 245 kroner efter dagens regnskabsmeddelelse. Opgørelsen efter tredje kvartal gav et resultatet på 13,61 milliarder kroner før skat. Analytikerne havde ventet et resultat i underkanten af 13 milliarder kroner Dermed overgik Danske Bank forventningerne, og banken kunne med rette opjustere helårsforventningerne. - Det er lidt bedre end ventet på renteindtægter og handel, og lidt dårligere på gebyrindtægterne, men alt i alt et godt regnskab med pil op, sagde Sydbanks aktieanalysechef, Bjørn Schwartz, til RB-Børsen. Fremgang til Novo Nordisk Novo Nordisk lå stabilt hele dagen og endte med en fremgang på 0,7 procent til kurs 441. Den franske konkurrent Sanofi-Aventis aflagde tirsdag morgen et skuffende ni-månedersregnskab, og den franske aktie faldt dermed godt 4 procent Vestas sluttede tirsdagen med et fald på -0,5 procent trods meddelelsen om ny ordre på 103 møller fra kinesiske Longyuan. - Longyuan er den største udvikler og ejer af vindmøller i Kina, så vi ser ordren som ganske betydelig. Det vigtigste er, at Longyuan har bestilt V80-møllerne, som vi skal bygge vores forretning i Kina på i fremtiden, sagde Thorbjørn Rasmussen til RB-Børsen. Lempede regler til transportbranchen Vejtransportkoncernen DSV endte med en fremgang på godt 3,1 procent til kurs 1079. Repræsentanter for arbejdsgiverne i transportbranchen mødtes i dag med Justitsministeriet, for at diskutere de nye sanktioner i forhold til overtrædelse af køre- og hviletidsreglerne. Forud for mødet havde topchefen for Danmarks største transportselskab DSV karakteriseret lovgivningen som helt uden fornuft. - Myndighederne har en overordentlig striks adfærd, så det næsten mister fornuft og balance, sagde DSV's administrerende direktør Kurt K. Larsen til RB-Børsen. Justitsminister Lene Espersen lempede reglerne, dog uden at stille chaufførerne tilfredse. Blandt sidepapirerne fastholdt rederiet DFDS en pæn stigning tirsdag og sluttede i 1,5 procent i kurs 619. Aktien tordnede tirsdag morgen frem med en stigning på op mod 6 procent efter finanshuset S Equity Research anbefalede ""stærkt køb"". Dog tabte aktien lidt af pusten, efter Danske Equities' sænkede anbefaling af aktien fra ""køb"" til ""hold"" med en fair værdi på 600 kroner Sjælsø Gruppen endte i kurs 1690 med en stigning på knap 5,3 procent Ved fremlæggelse af markedsopdatering fastholdt Sjælsø Gruppen forventningerne til årsregnskabet, trods temposkiftet på boligmarkedet.",2006-10-31T16:40:00+00:00,
https://www.dr.dk/nyheder/penge/carlsberg-straffet-c20-stiger,"Investorerne skar prompte toppen af Carlsbergs markedsværdi efter bryggerikoncernens årsregnskabspræsentation tirsdag, da prognoserne for 2006 skuffede. I indeværende år venter Carlsberg et resultat af primær drift i niveauet 3,55 milliarder kroner, hvor analytikerne havde spået om en driftsindtjening på 3,7 milliarder kroner. Aktieboks: OMXC20 Carlsbergs andel af koncernresultatet ventes at stige med cirka 10 procent i forhold til 2005, da det var 1,1 milliarder kroner, mens analytikerne her venter et overskud på 1,6 milliarder kroner Det viser medianen af RB-Børsens rundspørge til 10 analytikere forud for årsregnskabet. Også udviklingen i Vesteuropa går i den forkerte retning. Skuffet over regnskab - Udviklingen i Vesteuropa skuffer markant, og et så markant fald i overskudsgraden er ikke tilfredsstillende, siger Lars Villadsen til RB-Børsen. Han konstaterer, at det er afgørende, hvad Carlsberg oplyser nærmere om problemerne i Vesteuropa. Dermed blev Carlsberg hægtet af kollegaerne i OMXC20, der over en bred kam viste gode takter med A.P. Møller-Mærsk og TrygVesta i front. C20 steg 0,4 procent til 393,5, mens Carlsberg-aktien faldt 2,4 procent til 373,00. Store forventninger til dansk olie APM aktionærerne kunne notere en stigning på 1 procent til 59.300. Der skjuler sig enorme mængder olie i den danske sektor, der kan hentes op, hvis der forskes i nye teknologier. Det siger professor ved Danmarks Tekniske Universitet, Erling H. Stenby, til JydskeVestkystens erhvervsredaktion tirsdag. Det kan blive til 1000 milliarder kroner, hvis indvindingen øges fra 30 til 50 procent, inden udnyttelsen fra Nordsø-felterne indstilles, skriver JydskeVestkysten. Forsikringskoncernen TrygVesta åbnede 1 procent højere i 349,00, da selskabet efter lukketid mandag fik løftet sit kursmål til 380 fra 350 hos finanshuset Standard & Poor's, der fastholder sin købsanbefaling af TrygVesta. SAS falder efter stævning Luftfartsselskabet SAS kunne notere et fald på 1,3 procent til 79,50, efter at pilotforeningen i Danmark mener, at SAS direkte spekulerer i ulovligheder. Den udmelding kommer piloterne med, efter SAS sammen med otte andre luftfartsselskaber blev stævnet i USA mandag for at have samarbejdet om at koordinere gebyrer på brændstof og forsikringer i forbindelse med priserne på luftfragt. Sydbank fik ikke den bedste start på dagen med et fald på 2 procent til 172,00 efter sin årsregnskabspræsentation, der indeholdt et basisresultat på 1170 millioner kroner, hvor den regionale bank tidligere havde skønnet at basisresultatet ville ligge mellem 1050-1150 millioner kroner Banken anser regnskab for helåret som særdeles tilfredsstillende. Sydbank venter et basisresultat i 2006 mellem 875-1025 millioner kroner.",2006-02-21T08:47:00+00:00,
https://www.dr.dk/nyheder/penge/c20-endte-i-lille-minus,"Det danske aktiemarked blev i dag påvirket af den negative stemning på de globale markeder, og kvartalsregnskabet fra Nordea understøttede den negative stemning. C20-indekset faldt 0,81 procent til 399,25. Aktieboks: Nordea faldt i dag Aktier i Nordea faldt 2,61 procent til 74,50, da bankens regnskabstal vidnede om, at virksomheden har svært ved at styre omkostningerne. Nordea fastholder forventningerne til 2006 om en forskel på mere end 5 procentpoint i væksten mellem indtægterne og omkostningerne. Banken ser dog en moderat stigning i omkostningerne i 2006 på linje med udviklingen i første kvartal på 3 procent Det er en fravigelse fra tidligere udmelding om nul omkostningsvækst frem til 2007. Regnskabet fra Nordea viste et bedre resultat end ventet, men kvaliteten af indtjeningen kunne være bedre. - Bundlinien er bedre end ventet, men handelsindtægterne trækker opad. Udgifterne stiger 3 procent, men det er stadig flot når toplinien steg 11 procent, siger Torsten Bech Jensen til RB-Børsen. GN Store Nord på minussiden GN Store Nord begyndte og endte dagen i negativt terræn og lukkede 5,01 procent lavere i 80,50, da svage prognoser fra konkurrenten Plantronics skabte usikkerhed for headsetbranchen. Plantronics-aktien blev slagtet på børsen i New York med et fald på mere end 25 procent. Ifølge Danske Equities lover de dårlige Plantronics udsigter ikke godt for GN Store Nord. I modsatte grøft bemærkede analytiker Klaus Madsen fra Handelsbanken, at Plantronics aftagende vækstrate inden for kategorien meget vel kan være en konsekvens af, at GN tager markedsandele. Klaus Madsen gentog sin købsanbefaling på GN-aktien. De cykliske aktier fra A.P. Møller-Mærsk faldt 1,74 procent til lukkekurs 50.800, da rederiaktierne blev trukket lavere i i dagens sene handel. Vestas og Danske Bank endte i plus Vestas-aktien vekslede tab til et plus på 0,89 procent og lukkede i 170,75, da den amerikanske energiproducent FPL Group vil udvide sin vindenergiproduktion med 760 megawatt i 2006. - Det kan meget vel betyde nye ordrer for Vestas, der tidligere har leveret til FPL, vurderer analytiker Henrik Breum fra Danske Equities. Aktierne i Danske Bank kunne kun mande sig op til en lille stigning på 0,21 procent til 239,75 trods flotte kommentarer fra analytikerkredse efter gårsdagens regnskabspræsentation. Handelsbanken og Alfred Berg ABN Amro har hævet deres kursmål af Danske Bank, mens Standard & Poor's Equity Research fastholder en stærk købsanbefaling og et kursmål på 285 kroner Genencor skaber plus De enzymproducerende virksomheder Danisco og Novozymes lå også med plusser. Novozymes steg 0,75 procent til kurs 467,50, mens Danisco-aktien vandt 0,39 procent til kurs 516, efter nyheden om, at den Danisco-ejede amerikanske enzym-virksomhed Genencor er gået ind i et fransk ethanolprojekt sponsoreret af den franske stat. Samtidig får de tårnhøje oliepriser nu Novozymes til at geare aktiviteterne op i Nordamerika. Biotekselskabet Genmab fastholdt sent i går sin resultatprognose for 2006 efter regnskabet for første kvartal. Genmab-aktien lukkede 1,88 procent højere i kurs 216,50. Color Print opjusterer forventningerne til regnskabsåret 05/06 markant til 50 millioner kroner før skat fra 37-40 millioner kroner. Det sendte Trykkerivirksomhedens aktier 10 procent højere i lukkekurs 550.",2006-05-03T15:21:00+00:00,
https://www.dr.dk/nyheder/penge/c20-aabnede-postivt,"FLSmidth indtog her til morgen scenen med en opjustering af indtjeningsforventningerne til 2006. Det gav FLS-aktien et solidt afsæt til dagens handel. C20-indekset åbnede 0,7 pct. højere i rekord 468,82. Blandt sidepapirerne kom Bavarian i centrum grundet et forlist samarbejde med den britiske medicinalgigant GlaxoSmithKline. Bedre end forventet FLSmidth hævede fredag morgen forventningerne til helåret 2006. Driftsindtjeningen blev hævet til 775 mio. kr. fra 650-700 mio. kr. Omsætningsprognosen blev sænket til 12,3 mia. kr. fra 12,5-13,5 mia. kr. Det er gået bedre end ventet inden for samtlige forretningsområder, men det er primært bedre ordreafvikling samt øget salg inden for mineraler, der fører til det højere driftsresultat, skrev FLSmidth. FLSmidth åbnede 3,9 pct. højere i kurs 403. Stor ordre Vestas begyndte med en ordreannoncering. Vindmølleproducenten har modtaget en stor kinesisk ordre. Selskabet skal levere 220 stk. V52-850 kW vindmøller. Vestas oplyste, at ordren ikke påvirker koncernens forventninger til 2007. Leveringen begyndes i efteråret 2007. Værdien af den kinesiske ordre kan anslås til 1,2-1,3 mia. kr. Det vurderede analytiker Henrik Breum fra Danske Equities til RB-Børsen. Vestas åbnede 2,9 pct. højere i kurs 269. Danske Bank, som aflagde helårsregnskab onsdag, fik opløftende nyt fra Alm. Brand. Finanshuset gentog fredag morgen sin købsanbefaling på Danske Bank, efter at have nærlæst storbankens regnskabstal for 2006. Alm. Brand hævede kursmålet til 300 kr. fra 290 kr. Analytiker Ricky Steen Rasmussen hæftede sig ved, at kvaliteten i indtjening var klart bedre end ventet. Danske Banks overskud lå stort set på linje med Alm. Brands prognose, men over konsensusestimatet. Danske Bank åbnede 0,2 pct. højere i kurs 264. Bavarian Nordic og GlaxoSmithKline har ophævet samarbejdsaftalen, meddelte Bavarian Nordic. Afbrydelsen af samarbejdet omfattede stoffet Imvamune, og det får ifølge Bavarians ledelse ingen negative økonomiske konsekvenser. Bavarian tabte 1,3 pct. til kurs 548.",2007-02-02T09:00:00+00:00,
https://www.dr.dk/nyheder/penge/aktier-apm-pressede-c20,"Sur stemning på børsen A.P. Møller-Mærsk (APM) lukkede 1,9 procent lavere i 52.900, mens vejtransportaktien DSV lukkede 2,3 procent lavere i kurs 969, da den sure stemning tyngede transportaktierne. Carnegie og Jyske Bank ser ikke med samme øjnene på APMs kommende markedsopdatering. Carnegie gentog sin købsanbefaling, idet finanshuset minimum venter en gentagelse af helårsforventningerne på torsdag. I modsatte grøft findes Jyske Bank, som stadig ser risiko for en nedjustering. Hos Jyske Bank er analytiker Michael Nielsen ikke sikker på, at koncernen fastholder forventningerne. Carlsberg tabte 0,9 procent til kurs 525. Alm. Brand Henton ændrede sin anbefaling på bryggerikoncernen til neutral fra køb, efter at Carlsberg-aktien har leveret kursfremgang den seneste tid. Storbanken Danske Bank tabte 2,1 procent til kurs 237. Forsikringsaktierne lå også i bunden med betydelige tab. TrygVesta tabte 1,7 procent til kurs 407,5, mens Topdanmark tabte 1,7 procent til kurs 883. Vestas gik mod trenden Vestas lukkede 2,4 procent højere i kurs 215. Den spanske energigigant Iberdrola oplyser, at den har købt britiske Scottish Power. Scottish Power har gennem årene været en stor kunde hos den danske vindmøllekoncern Vestas, mens Iberdrola ejer 25 procent af Vestas-konkurrenten Gamesa. Iberdrola købte i oktober vindmøller fra Gamesa til en værdi af 4 milliarder dollar og Gemesa fik dermed fyldt ordrebøgerne. Vestas Mediterranean West direktør Ebbe Funk ser store muligheder i handlen. - Du kan ikke blive nummer et i verden med hensyn til udvikling af vindparker, hvis ikke du får Vestas ind i din portefølje. Det tror jeg ikke, sagde Ebbe Funk i sidste uge til RB-Børsen, da købstilbuddet var på trapperne.",2006-11-28T16:25:00+00:00,
https://www.dr.dk/nyheder/penge/c20-i-ny-rekord,"C20 steg 1,2 procent og lukkede i 439,66. Dermed endte C20 i rekordniveau for 21. gang i år. Lundbeck, Novo Nordisk og Vestas fik pæne stigninger, mens Danisco tabte pusten efter præsentation af halvårsregnskab. Lundbecks amerikanske partner Forest var torsdag på opkøbstogt og købte bioselskabet Cerexa for 2,7 milliarder kroner Lundbeck steg 3,6 procent til kurs 152,8. Novo Nordisk fik hævet sit kursmål af Citigroup. Kursmålet lyder nu på 525 mod tidligere 445, og anbefalingen blev hævet til ""køb"" fra ""hold"". Samtidig tabte Novo sin verserende patenttvist med Pfizer, som Novo har sagsøgt grundet Pfizers inhalerbare insulin Exubera. Novo steg 2,5 procent højere i kurs 468. Vestas fik medvind, da en af konkurrenterne, GE Wind, der ejes af General Electric har meddelt, at kapacitetsudnyttelsen er fyldt for hele 2007. Dermed får Vestas mindre konkurrence i forbindelse med nye ordrer i 2007. Vestas steg 0,5 procent til kurs 238. Danisco var dagens taber på C20 indekset efter sit halvårsregnskab og faldt 2,2 procent til 497,0. Danisco fastholdt sine helårsforventninger for resultatprognosen, ingrediensdivisionen går forsat bedre, mens det går den modsatte vej for sukkerdivisionen. Markedet havde ventet en samlet opjustering. Det kommende C20 medlem F.L.Smidth har fået ordre på levering af maskiner samt supervision og reservedele til en ny cementproduktionslinie i Ægypten, der herefter vil være verdens største cementfabrik. Den samlede ordre har en værdi af 200 millioner kroner. FLS lukkede 1,2 procent højere i kurs 350.",2006-12-14T16:55:00+00:00,
https://www.dr.dk/nyheder/penge/lille-loeft-til-c20,"C20-indekset steg 1,12 procent til 417,62. Efter en stærk start fra morgenstunden blev den gode stemning dæmpet af et overraskende fald i den foreløbige opgørelse af tyske fabriksordrer. De danske storbanker blev løftet af en god europæisk finansstemning efter stærke regnskaber fra Europa, mens Carlsberg-aktien red videre på tirsdagens bølge. Bankerne steg Den positive stemning i finanssektoren skyldes gode regnskaber fra både franske BNP Paribas og tyske Commerzbank. Danske Bank, der er regnskabsaktuel i morgen, steg 3,3 procent til 148,5, mens Nordea steg 3,5 pct. til 74.5. Roskilde Bank lukkede markant højere med en stigning på 18,2 pct. til kurs 94, efter at den afgående bestyrelsesformand har afsløret, at aktionærerne vil blive præsenteret for et købstilbud ved den ekstraordinære generalforsamling i september. Vestas fik smæk Vestas faldt 1,7 procent til kurs 581, efter at den amerikanske vindmølleorganisation AWEA advarede vindmøllesektoren om, at skatteordningen for vindmølleproducenter i USA - den såkaldte PTC-ordning - udløber ved udgangen af året, og politikerne har endnu ikke kunnet blive enige om en forlængelse. Hos Vestas er man dog overbevist om, at der kommer en forlængelse af den altafgørende skatteordning. Højt skum hos Carlsberg Carlsberg-aktien fløj videre med en 5,6 procents stigning til kurs 464. Finanshuset Dresdner Kleinwort hævede onsdag sin anbefaling af aktien fra hold til køb. B&O og ØK frem B&O steg 2,5 procent til kurs 223, efter at selskabet indgik en aftale om et unikt lydsystem med tyske Mercedes AMG. B&O fastholdt dog forventningerne for det indeværende regnskabsår. Aktierne i ØK steg 5,7 procent til kurs 373. Almindelig Brand Markets venter en opjustering af helårsforventningerne i halvårsregnskabet onsdag d. 13. august og hævede dermed sin anbefaling af ØK-aktien til køb fra neutral, men kursmålet dog blev sænket til 425 kr. fra 440 kr.",2008-08-06T15:27:00+00:00,
https://www.dr.dk/nyheder/penge/lidt-vaklende-start-c20,"Fredag morgen blev C20-indekset presset lidt lavere og faldt 0,2 pct. til 447,01. På de store europæiske fondsbørser oplevede investorerne samme tendens. Derivatmarkedet kan dog henover middag få lidt ekstra opmærksomhed grundet simultan udløb af aktieindeksfutures og aktieindeksoptioner samt aktieoptioner. Det såkaldt Triple Witching-fænomen forekommer fire gange årligt og kan give lidt uroen på aktiemarkederne. Novo Nordisk åbnede 0,4 pct. lavere i kurs 473,5. Jyllands-Posten skriver i dag, at den franske medicinalkoncern Sanofi-Aventis lancerer en ny insulinpen, engangspennen SoloStar. Den vil gå i direkte konkurrence mod Novo Nordisks FlexPen og vil være et nyt våben i den igangværende krig mellem Sanofi-Aventis og Novo Nordisk om insulinmarkedet. Lundbeck tabte 0,8 pct. til kurs 160,8. Medicinalkoncernen fik i dag gentaget anbefalingen hos det hollandske finanshus ING. ING har en hold-anbefaling på Lundbeck og et kursmål på 160 kr. Vestas åbnede 0,2 pct. lavere i kurs 273. Jyske Bank gentog sin akkumuler-anbefaling på Vestas. - Vi forventer en fortsat positiv nyhedsstrøm omkring Vestas, som relaterer sig til blandt andet en stigende ordreindgang og et stort fokus på vedvarende energi. Derfor fastholder vi Akkumuler på trods af, at aktien handles væsentlig over vores estimerede fair værdi på 213 kr. pr. aktie, skriver analytiker i Jyske Bank, Jesper Klitgard Frederiksen, i en kommentar forud for Vestas regnskab 20. marts. Blandt de mindre papirer overraskede regnskabsaktuelle H+H International med en kursfremgang på 4,2 pct. til kurs 1980. Producenten af porebetonelementer fik et overskud før skat på 114 mio. kr. i 2006 mod et overskud før skat i 2005 på 147 mio. kr. - Faldet i resultatet før skat sammenholdt med 2005 skyldes primært det forventede underskud på de nytilkøbte polske aktiviteter, skrev H+H International i regnskabet. Kort inden torsdagens lukketid kom Harboes Bryggeri med regnskab for de første ni måneder af 2006/07, men det blev til trist læsning for investorerne. Harboes Bryggeri måtte endnu engang sænke indtjeningsprognosen for helåret. Harboes Bryggeri, som torsdag tabte 3,9 pct., lå uændret i kurs 210. Anderledes positivt åbnede bryggerikonkurrenten Royal Unibrew, som steg 3,7 pct. til kurs 697. Genmab indgår forskningssamarbejde med den danske hoved- og halscancer gruppe, Dahanca-gruppen. Genmab åbnede 0,3 pct. lavere i kurs 336. Genmab søger stadig en partner til sit hoved- og halskræftmiddel Humax-EgFr. Bekræftede IR-chef, Helle Husted, for RB-Børsen.",2007-03-15T09:36:00+00:00,
https://www.dr.dk/nyheder/penge/solide-stigninger-til-c20,"C20 steg 1,7 procent til 438,43 efter en positiv dag, hvor navnlig FLSmidth og NKT gik frem. Medicinalaktier gik frem Genmab lukkede mandag 3,3 procent højere i kurs 250,5. Genmab-investorerne afventer fase III test af HuMax-CD20 mod kronisk lymfatisk leukæmi, som ventes annonceret i slutningen af 2. kvartal. Lundbeck steg 3,6 procent til kurs 122 efter meldingen om en relancering af selskabets potentielle storsællert, sovemiddelet Gaboxadol. GN vinder terræn GN Store Nord steg 1,5 procent til kurs 26,7. Trods negativ start på dagen med et fald på 1,5 procent, efter at den internationale investeringsbank Goldman Sachs valgte at sænke sin anbefaling af aktien i GN Store Nord til ""sælg"" fra tidligere ""neutral"". Banken vurderede, at forventningerne for 2008 virker for optimistiske, og venter en justering af prognoserne. Industriaktierne går frem FLSmidth og NKT lukkede med de største stigninger i C20-regi. FLSmidth lukkede 4,3 procent højere i kurs 489, mens NKT sluttede med en fremgang på 4,3 procent til kurs 367. Bang & Olufsen steg 2,9 procent til 316, efter at finanshuset Carnegie hævede sin anbefaling til Neutral fra tidligere Underperform. Bang & Olufsen kommer tirsdag med regnskab for tredje kvartal.",2008-04-07T15:24:00+00:00,
https://www.dr.dk/nyheder/penge/moderat-stigning-til-c20-0,"C20 endte dagen med en moderat stigning på 0,2 procent til 435,72, mens de øvrige europæiske børser lukkede med stigninger omkring 1 procent. Finansaktierne endte positivt På trods af generel tilbagegang i den sene handel, endte finansaktierne positivt. Danske Bank steg 1,5 procent til 182,8, Nordea steg 3,1 procent til 82,8, og Sydbank steg 2,8 procent til 186. Smæk til Vestas Den eksplosive vækst i vindmøllebranchen har medført, at både store internationale firmaer og mindre lokale producenter har fået øjnene op for de store muligheder i vindenergi. Det øger konkurrencen, og det vil presse Vestas i alvorlig grad fremover. Vestas lukkede 1 procent lavere i 511. Forsikringsaktier i vildrede Forsikringsselskabet Trygvesta har mistet sin internationale partner, Zurich der vil gå solo på det danske marked, og Trygvesta søger nu en ny international partner. Trygvesta steg 0,2 procent til 422,5, mens konkurrenten Topdanmark faldt 3,7 procent til kurs 801. Grovvarefusion gav stigning Grovvareselskabet Hedegaard-aktien steg 22,7 procent til kurs 540, efter at svenske Lantmännen tilbød at betale 520 kroner per aktie. Tilbuddet er betinget af, at det får accept fra 51 procent af aktionærerne.Lantmännen ejer i forvejen 30 pct. af aktierne.",2008-04-02T15:32:35+00:00,
https://www.dr.dk/nyheder/penge/europa-trak-c20-ned,"C20-indekset kunne ikke holde morgenens positive takter, og fulgte med resten af Europa lavere. Således lukkede C20 0,5 procent lavere i 510,84. Investorerne fik halvårsregnskab fra Jyske Bank, mens Dantherm blev sendt højere på rygter omhandlende ordre fra Ericsson. Jyske Bank opjusterer Jyske Bank, der steg 0,9 procent til kurs 432, aflagde et halvårsregnskab, der indeholdt en opjustering af helårsprognosen. Jyske Bank venter nu en basisindtjening på 2,1-2,3 milliarder kroner i 2007. Jyske Banks basisindtjening for første halvår steg til 1,27 milliarder kroner, hvilket var bedre end ventet. Nettorenteindtægterne steg til 1,61 milliarder kroner fra 1,44 milliarder kroner. De vigtige renteindtægter lå på den svage side i første halvår, vurderede analytiker Stig Nymann hos Gudme Raaschou over for RB-Børsen, der dog samtidig pegede på, at banken henter indtjeningen ind på en reduktion i omkostningerne. - Vores seneste tre kvartalers fokusering på effektiviseringer har været årsagen til, at vi opjusterer forventningerne til helåret, udtalte direktør Anders Dam fra Jyske bank til RB-Børsen. Andre banker påvirket af regnskab Danske Bank steg 0,2 procent til kurs 236, mens Sydbank steg 0,9 procent til kurs 279,5. Nordea, der faldt 0,6 procent til kurs 89,5, fik opjusteret kursmålet af Goldman Sachs til 118 skroner fra 113 skroner med anbefalingen ""neutral"". Novo og Lundbeck kiggede mod vest Novo Nordisk og Lundbeck-investorerne holdt øjnene rettet mod USA, hvor Eli Lilly præsenterede halvårsresultat. Eli Lilly øgede sin omsætning med 20 procent i andet kvartal. Det var især salget af antidepressivet Cymbalta og diabetes-midlet Byetta, som drev omsætningen. Novo lukkede 0,7 procent lavere, mens Lundbeck tabte 0,5 procent. FLSmidth-konkurrent med godt regnskab FLSmidth lukkede 1,2 procent højere i kurs 490. Investorerne fik tirsdag et positivt halvårsregnskab fra finske Outukumpu, der er konkurrent til FLS-datterselskabet FFE Minerals. Mærsk-konkurrent overvejer havnekøb A.P. Møller - Mærsks B-aktie lukkede 1,2 procent lavere 73.900. Kinesiske Cosco, der er konkurrent til A.P. Møller - Mærsk, overvejer at investere 1 milliard dollar i et havneprojekt i den østkinesiske provins Jiangsu. Det skrev Shanghai Securities News på baggrund af anonyme kilder ifølge Bloomberg News. Igen stor stigning til Dantherm Blandt sidepapirerne stjal Dantherm opmærksomheden efter mandagens markante fremgang på 8,1 procent. Dantherm steg 3,2 procent til kurs 194. Svensk Ericsson har modtaget en stor ordre til udbygning af GSM i Indien. Da Dantherm tidligere har været underleverandør til Ericsson, var der spekulationer i, at der også kan være en betydelig ordre på vej til Dantherm. - Hvis Dantherm skal være underleverandør, så skal man ikke glemme, at Ericsson er en af de hårdeste forhandlere, så det kan være, Dantherm får højere omsætning, men spørgsmålet er, om indtjeningen følger med, sagde analytiker Daniel Patterson fra Danske Equities. (Kilde: RB-Børsen)",2007-07-24T15:18:23+00:00,
https://www.dr.dk/nyheder/penge/lille-stigning-til-c20,"C20 steg 0,4 procent til 466,71 på en stille dag, hvor de europæiske indeks havde marginale udsving. Spekulationer om Carlsberg Der er spekulationer om, at Carlsbergs partner i Rusland, S, vil blive købt af enten Heineken eller en kapitalfond. Analytiker Casper Albæk fra Jyske Bank tvivler på, at det er realistisk. Derimod ser han ingen problemer i, at Carlsberg kan opkøbe resten af joint-ventureselskabet BBH. Carlsberg steg 2,5 procent til kurs 607. Topdanmark og Jyske Bank hittede Forsikringskoncernen Topdanmark leverede største stigning i C20 og lukkede 3,4 procent højere i kurs 1080. Jyske Bank lå også i toppen med en fremgang på 3 procent til kurs 449. Begge stigninger kom uden nævneværdige nyheder fra selskaberne. Lundbeck fortsat i problemer Lundbeck fik fredag sænket sit kursmål til 130 kroner fra 160 kroner af Goldman Sachs, som har anbefalingen ""neutral"". Også JP Morgan sænkede sin anbefaling af Lundbeck, efter afbrydelsen af Gaboxadol, til ""neutral"" fra ""overvægt"". Kursmålet blev skåret ned med 45 kroner til 140 kroner Lundbeck faldt 1,1 procent til kurs 130,5. A.P. Møller - Mærsk fik hævet kursmålet A.P. Møller - Mærsk fik fredag nyt kursmål fra Almindelig Brand. Finanshuset løftede anbefalingen på APM-aktien til ""afvent køb"" fra ""salg"" og hævede kursmålet til 59.000. APM faldt dog 1,5 procent og lukkede i kurs 58.200. Phamexa steg på konkurrents produkt Pharmexa lukkede 3,6 procent højere i kurs 17,4. Der kom godt nyt fra selskabet Dendreon om medikamentet Provenge mod prostatakræft. Medikamentet er inden for samme kategori, som Pharmexas produkter.",2007-03-30T15:49:00+00:00,
https://www.dr.dk/nyheder/penge/c20-negativ-stemning-fortsaetter,"Den negative stemning fortsatte i dag på det danske marked, og C20 åbnede med et markant minus i omegnen af 3 procent. Men i løbet af dagen vandt indekset lidt frem, og lukkede blot 1,3 procent lavere til 455,44. Det skriver RB-Børsen. Presset ramte langt de fleste store spillere. Lundbeck tabte 2,3 procent til kurs 151, og A.P. Møller-Mærsks B-aktie lukkede 2,2 procent lavere i kurs 58.100. Også bankaktierne led. Danske Bank lukkede 2,5 procent lavere, Nordea lukkede 2,8 procent lavere, mens Jyske Bank lukkede 1,9 procent ned. Regnskab fra Trygvesta Forsikringskoncernen Trygvesta leverede helårsregnskab for 2006. Overskuddet før skat blev på 3,7 milliarder kroner i 2006 mod 2,9 milliarder året før og var som ventet. For 2007 venter Trygvesta et overskud før skat på 2,5 milliarder kroner, og disse forventninger ligger under analytikerprognoserne. FLSmidth følger opjustering Inden de danske markeder åbnede fremlagde FLSmidth regnskab for helåret 2006. FLSmidth præsenterede en driftsindtjening på 775 millioner kroner - en stigning på 95 procent, hvilket er på linje med FLSmidths opjustering fra den 2. februar. FLSmidth lå dagen igennem i minus, og lukkede 1,9 procent lavere i kurs 364. Novo Nordisk får god pris Novo Nordisk, som lukkede 1 procent højere til kurs 485, har fået en god pris for sin ejerandel i medicinalselskabet Dako. Novo Nordisk bogfører 1,5 milliarder kroner fra salget, og pengene skal enten bruges til opkøb eller aktietilbagekøb.",2007-02-28T17:17:00+00:00,
https://www.dr.dk/nyheder/penge/ny-rekord-til-c20-0,"C20-indekset satte endnu en rekord med en stigning på 0,5 procent til 475,79. Dagen bød desuden på et tilfredsstillende regnskab fra Jyske Bank og en anbefaling af Neurosearch som foretrukken investering blandt de danske biotekaktier. Fremgang for Jyske Bank Jyske Bank leverede et helårsregnskab, som viste en fremgang i basisindtjeningen til 2,27 milliarder kroner fra 1,75 milliarder kroner, hvilket var lidt bedre end RB-Børsens analytikerprognose. Jyske Bank venter en basisindtjening i 2007 på niveau med 2006 eller derover. De forsigtige bankfolk hos Jyske Bank har meldt konservativt ud for 2007. Det konstaterede chef for sales trading i Danske Bank, Mads Zink, over for RB-Børsen. Danske Bank og Nordea konkurrerer om opkøb Banksektorens to store drenge var i centrum grundet mulighederne for et opkøb af et svensk realkreditinstitut. De to nordiske finansgiganter vil begge byde på SBAB, når den svenske stat sætter sine aktier til salg. Danske Bank steg 1,5 procent til kurs 267,5 og var dermed vigtigste bidragsyder til C20-indeksets fortsatte rekord. Nordea faldt 0,3 procent til kurs 90. Neurosearch den foretrukne biotekaktie Neurosearch steg 1,9 procent ti kurs 348,5 efter Danske Equities' anbefaling af aktien. Aktien bliver i en gennemgang af den danske biotekbranche fremhævet som foretrukken investering.",2007-02-06T16:36:00+00:00,
https://www.dr.dk/nyheder/penge/c20-i-ny-rekord-0,"C20-indekset lukkede 0,2 procent højere i rekord 473,24. Men dagens største stigning faldt i sidepapiret Bavarian Nordic. Lundbeck opjusteret JP Morgan hævede sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck lukkede 2,3 procent højere i kurs 169,8. A.P. Møller-Mærsk steg B-aktien sluttede 0,5 procent højere i kurs 59.300. A.P. Møller - Mærsks datterselskab, APM Terminals, har givet et opkøbsbud på driften af to havneterminaler på Fisherman Islands, Brisbane. Det skriver den australske internetavis Queensland Business Review. Danske Bank har opkøbsplaner Danske Bank er på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. Danske Bank faldt 0,2 procent til kurs 263,5. FLSmidth opjusteret Danske Equities opjusterede kursmålet for FLSmidth til 446 kroner FLSmidth faldt 1,1 procent til kurs 409. FLSmidths datterselskab FFE Minerals fik mandag helårsregnskab fra den finske konkurrent Outokumpu, som efter sin præsentation blev sendt mere end 10 procent højere. Novo Nordisk faldt Efter fire dages flotte stigninger satte Novo Nordisk mandag kursen sydpå og faldt 1,0 procent til kurs 511. Dette skete selvom USB hævede kursmålet til 475 kroner fra 435 kroner Stor stigning til Bavarian Nordic Biotekselskabet Bavarian Nordic leverede et kurshop på 9,9 procent til kurs 610. Danske Equities hævede mandag sit kursmål fra 572 til 705 og fastholdt anbefalingen ""køb"" af aktien. Det sker efter, at Bavarian Nordic har opsagt sin aftale med GlaxoSmithKline, og derved selv vil producere og levere alle vacciner.",2007-02-05T16:44:22+00:00,
https://www.dr.dk/nyheder/penge/solid-stigning-til-c20,"Det danske aktiemarked startede året med en rekord, da C20 indekset lukkede 1,37 procent højere i 447,51. Der var stigninger til næsten samtlige aktier i indekset. Vestas fik en ny stor amerikansk ordre. Ordren kom fra Enel North America, som er et af de største amerikanske energiselskaber med fokus på vedvarende energi. Ordren lyder på 56 V80-1,80 MW vindmøller til levering i tredje kvartal 2007 til Smoky Hills-projektet i staten Kansas i USA. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Vestas steg 1,6 procent til 242,5. Novozymes klar med nyt enzym. Novozymes steg 0,2 procent til kurs 487. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Alk-Abello lancerer græspollenvaccine som tablet. Alk-Abello græspollenvaccine på tabletform, Grazax, blev tirsdag lanceret i Danmark, Norge og Storbritannien. Tabletterne skal optimalt helst tages hver dag året rundt og koster 3162,75 kroner for 100 uden tilskud. Alk-Abello steg 2,6 procent til kurs 1447. Pæn stigning til Sjælsø Gruppen. Sjælsø Gruppen har solgt tre ejendomme for 500 millioner kroner og præciserede samtidig sine forventninger til 2006. Herefter ventes et overskud før skat på 725 millioner kroner. Sjælsø Gruppen fik hævet sin anbefaling af Danske Equities til ""køb"" fra ""hold"" med et kursmål på 2052. Nordea anbefaler stadig et ""stærkt køb"". Sjælsø Gruppen endte 5,1 procent højere i kurs 1945. TK Develoment steg trods salgsanbefaling. TK Development steg 4,8 procent til kurs 88. TK Development meddelte før nytår, at den skal opføre og udvikle et nyt center i Gdansk i Polen. Nordea fastholder dog en ""stærk salg"" anbefaling.",2007-01-02T16:56:58+00:00,
https://www.dr.dk/nyheder/penge/c20-hoejere-i-rolig-handel,"Københavns Fondsbørs handlede fredag med et plus på bogen, og C20 lukkede 0,4 procent til 391,21. Nordea var i fokus efter udtalelser fra direktøren, mens forsikringsaktierne tabte på analytikerforventninger om hårde tider forude. Nordea blev handlet 2,1 procent højere til kurs 73,8. Investorerne kunne læse, at direktør Lars G. Nordstrøm vurderer, at de nordiske banker er for små, og at opkøb er en mulighed for at ændre det faktum. Men dyre udlandseventyr giver direktøren ikke meget for, sagde han til den svenske internetside n24.se. Forsikringsaktier i Norden bliver mere pressede i den kommende tid, vurderede analytiker Nicholas Byrne fra JP Morgan. Analytikeren har sænket anbefalingen for nordiske forsikringsaktier til ""neutral"" fra ""overvægt"". TrygVesta lukkede 1,1 procent lavere i kurs 350, mens Topdanmark lukkede 0,8 procent lavere i kurs 823. A.P. Møller - Mærsk handlet højere A.P. Møller - Mærsk blev handlet 0,6 procent højere til kurs 49.400. Asiens tredjestørste havneoperatør, Cosco Pacific, tabte natten til fredag over 4 procent, efter at investeringsbankerne Credit Suisse og Merrill Lynch sænkede anbefalingerne på Cosco Pacific grundet et svagt halvårsregnskab. William Demant blev handlet 1,0 procent højere til lukkekurs 424, efter at investeringsbanken UBS hævede sin anbefaling til ""neutral"" fra ""reducer"", mens kursmålet blev fastholdet på 425. Tidligere nedjusterede UBS høreapparataktien til ""reducer"" efter selskabets halvårsmeddelelse i august. Novozymes uændret Novozymes lukkede uændret i kurs 406. Enzymproducenten er partner i et pilotanlæg til fremstilling af andengenerations-bioethanol. Novozymes bidrager med enzymer, mens de øvrige parter, Energistyrelsens energiforskningsprogram, DTU og Energi E2, står for selve finansieringen af anlægget. Novo Nordisk blev handlet 0,7 procent højere til lukkekurs 430,5. Finanshuset Bear Sterns genoptager dækningen af Novo med anbefalingen ""outperform"" med et kursmål på 435. Vestas lukkede 1,9 procent højere i kurs 163 og var blandt fredagens højdespringere i C20-regi. Spæncom blev dagens bundskraber med et tab på 10,7 procent til kurs 670, mens United Plantation skød 21,4 procent højere til lukkekurs 2,1. SAS undervurderet SAS sluttede 3,6 procent højere i kurs 72,5. Analytiker Michael Nielsen fra Jyske Bank fandt aktien undervurderet og satte en fair pris på 90 kroner baseret på estimater for 2007. Pharmexa blev handlet 3,6 procent højere til kurs 17,4, efter at biotekselskabet fik udstedt et patent i USA på GV1003. Samtidig har selskabet modtaget ""communication of intent to grant"" fra de europæiske patentmyndigheder. Svenske OMX Group steg 6,6 procent højere til lukkekurs 97 efter markedsrygter om, at operatøren bag fondsbørserne i København, Stockholm og Helsingfors, er opkøbsmål for London Stock Exchange.",2006-09-08T16:00:00+00:00,
https://www.dr.dk/nyheder/penge/c20-opjusteringer-paa-flere-fronter,"Investorerne oplevede onsdag morgen en sand regnskabsstorm, hvor investorerne i kølvandet på præsentationerne fik leveret en serie opjusteringer. Carlsberg, D/S Torm og Ringkjøbing Landbobank hævede forventningerne til helåret, mens Søndagsavisen og SAS gentog de tidligere opstillede udsigter til 2006. C20 indekset åbnede 0,1 procent lavere i 374,97. Morgenstundens nedjustering kom fra Royal Unibrew. Solen skinnede på Carlsberg Carlsberg blev handlet 1,6 procent højere til kurs 442,5, efter bryggerikoncernen hævede overskudsprognosen med 9 procent til 1,8 milliarder kroner efter skat for helåret i halvårspræsentationen. Carlsberg har oplevet betydelige resultatforbedringer i Vesteuropa og jointventureselskabet BBH. Carlsberg har oplevet omsætningsfremgang i alle regioner. - Det er fornemt, at Carlsberg opjusterer. Især er jeg overrasket over omsætningen, der overgår mine forventninger. Ved første øjekast ser det stærkt ud over hele linien, siger analytiker Lars Villadsen fra Sydbank. SAS uændret kurs SAS Group kom onsdag inden åbningstid med halvårsregnskab, hvor flyselskabet viste et større underskud for halvåret end ventet på 744 millioner skroner i det røde felt. Omsætningen for halvåret lå dog over forventningerne. SAS lå onsdag uændret i kurs 65, efter tirsdagens tab på 2,7 procent Novozymes ned efter regnskab Novozymes åbnede 1,6 procent lavere i kurs 400. Tirsdagens halvårsregnskab fra den danske enzymkoncern Novozymes indeholdt ingen overraskelser. Det vurderede Sydbanks analytiker Lars Villadsen, der fastholdte den negative undervægtanbefaling af Novozymes, og foretrækker en investering i Carlsberg eller Danisco. - Regnskabet fra Novozymes er i store træk som ventet. Den lavere omsætningsvækst opvejes af den forbedrede bruttomarginal. Prisfastsættelsen på Novozymes er fortsat anstrengt, skriver analytikeren i et notat. Torm i storform Rederiet D/S Torm hævede sine overskudsforventninger endnu en gang, da udviklingen i produktfragtrater især mellem Asien og USA, har og ventes at udvikle sig positivt, mens tørlastmarkedet har vist fremgang i andet kvartal, hvilket fortsatte ind i tredje kvartal. D/S Torm opjusterede overskudsprognosen med 40 millioner dollar til 230-250 millioner dollar før skat. Så sent som i slutningen af juli opjusterede selskabet sine helårsforventninger efter salget af tre tørlastskibe. D/S Torm åbnede 1,7 procent højere i kurs 304,5. Tre stigninger Ringkjøbing Landbobank steg 1,1 procent til kurs 960. Banken hævede sine helårsforventninger i halvårsregnskabet og venter nu et overskud af den egentlige bankdrift på 425-475 millioner kroner, hvor den tidligere forventning lød på 400-450 millioner kroner Fremgangen er blandt andet båret af en markant udlånsvækst og en stigning i indtægterne fra renter og gebyrer. Lundbeck steg 0,7 procent til kurs 140,5. Medicinalselskabets antidepressive middel Lexapro fastholdt sin markedsandel på 19,2 procent af nyudskrevne recepter i USA i uge 30. Det fremgår det af en opgørelse fra finanshuset Citigroup, der citerer IMS Health. Lundbeck lukkede tirsdag 1,6 procent lavere i kurs 139,5. Søndagsavisen steg 2,9 procent til kurs 71, efter fremlæggelsen af halvårsregnskabet, der viste en fordobling af overskuddet i første halvår af 2006. Prognosen for 2006 blev fastholdt. Unibrew lukker i Baltikum Royal Unibrew stod for morgenstundens sure indslag, da bryggeriet nedjusterede forventningerne til 2006 grundet lukning af bryggerier i Baltikum. Optimeringen af produktionsstrukturen koster 25 millioner kroner, hvilket skal fratrækkes i Unibrews tidligere overskudsprognose for 2006, som lød på 310-350 millioner kroner før skat. Effekten på driftsindtjeningen EBIT er ligeledes på 25 millioner kroner Royal Unibrew åbnede 0,2 procent lavere i 630. Kilde: RB-Børsen",2006-08-09T08:17:21+00:00,
https://www.dr.dk/nyheder/penge/c20-fastholder-sin-opadgaaende-kurve,"De danske aktier fastholdt morgenstundens betydelige fremgang, da C20 indekset fredag lukkede 1,9 procent højere i 371,01. Den gode stemning blev skabt torsdag aften på den anden side af Atlanten, da de amerikanske aktiemarkeder steg. Rentestigning foreløbig landet Det skete efter at den amerikanske centralbank gav investorerne forhåbninger om et stop for rentestigningskampagnen efter den syttende rentestigning i træk på 25 basispoint til 5,25 procent. Blandt sidepapirerne forstod Søndagsavisen at sætte sig selv i scene med en opjustering. Den cykliske DSV-aktie blev dagens vinder i C20-regi. DSV lukkede 4,3 procent højere i kurs 975, mens A.P. Møller Mærsk lukkede med en fremgang på 2,0 procent til kurs 45.400. Kursmål sænket A.P. Møller Mærsk fik fredag sænket sit kursmål af UBS i kølvandet på koncernens markante nedjustering af 2006 forventningerne tidligere på ugen. UBS' gav et kursmål på 42.000, hvilket er 3000 kroner lavere end det tidligere kursmål. Alm. Brand Henton har revurderet sin anbefaling af APM, og det resulterede i den svage salgsanbefaling ""reducer"" mod tidligere ""akkumuler"". APM får et kursmål på 40.000 kroner af analytiker Stephen Rammer fra Alm. Brand Henton. Novo Nordisk fik gentaget sin neutrale ""equal weight"" af det amerikanske finanshus Morgan Stanley. Morgan Stanley har en købsanbefaling på konkurrenterne Merck, Novartis, GlaxoSmithKline og Amylin. Selv om markedet for diabetesprodukter vil eksplodere i de kommende år, bliver det ikke Novo Nordisk, der får mest glæde af udviklingen, vurderer Morgan Stanley i en rapport om diabetesmarkedet. Novo Nordisk lukkede 1,4 procent højere i kurs 371,5. Fortsat snurrende vinger Vestas steg 2,9 procent til kurs 159,5. Den tyske konkurrent Repower har fået sin hidtil største ordre, og træder samtidig ind på det amerikanske marked. Repower skal i 2007 levere 56 vindmøller på 2 megawatt hver til det amerikanske selskab Enxco, der er datterselskab af den franske energikoncern EDF, oplyser Repower. William Demant fik lovord med på vejen af Alm. Brand Henton efter et møde med høreapparatproducentens IR-manager Stefan Ingildsen. Alm. Brand Henton gentager sin akkumuler anbefaling og kursmålet lyder på 485 kroner William Demant lukkede 1,6 procent højere i kurs 436. Analytiker Michael Kjær venter, at lanceringen af high-end produktet Delta bliver en stor succes. Det var også høreapparatet Delta, som lagde grunden for mandagens opjustering fra William Demant. SAS lukkede uændret i kurs 61,5. Investorerne fik nyt fra SAS, da flyselskabet venter, at datterselskab Spanair kan øge passagerantallet med 50 procent frem mod 2010. Samtidig satser Spanair på at øge markedsandelen med 5 procentpoint til 27 procent i Spanien. Søndagsavisen øger overskudsmål Søndagsavisen lukkede 5,5 procent højere i kurs 58, efter at selskabet opjusterede forventningerne for 2006. Der ventes nu et overskud på 150-180 millioner kroner før skat mod tidligere 130-150 millioner kroner. Skønnet for omsætningen øgedes med 150 millioner kroner til 1,60-1,65 milliarder kroner. Søndagsavisen har samtidig indgået aftale med Coop for 2007-2008 om at distribuere tryksager fra Coop-selskaberne. - De initiativer vi har sat i værk lykkes, og det er baggrunden for opjusteringen af resultatforventningerne for 2006, sagde Søndagsavisens direktør Mads Dahl Andersen til RB-Børsen.",2006-06-30T16:39:05+00:00,
https://www.dr.dk/nyheder/penge/c20-stiger-55-procent-ved-boersaabning,"De danske C20-indeks stiger stærkt efter sidste uges stroe faldt på 12,6 procent. Kort efter åbningen lå de 20 mest handlede danske aktier i et samlet plus på 5,5 procent, hvilket bringer indekset til 260,7. Vestas lagde sig i front med et plus på 12,2 procent. Bekymring for kreditkrisens konsekvenser for vindmøllemarkedet har drevet aktien ned i kurs gennem de seneste ugers handel. De sidste par uger har aktiemarkedet bevæget sig som en yoyo. Hektiske opkøb fik i går kurserne mod himlen på Wall Street i New York. De amerikanske aktier i de tre store indeks, Dow Jones, Nasdaq og S&P 500, steg med mellem ni og næsten 11 procent. Japans førende indeks fulgte her til morgen op på investorernes festhumør i USA og lukkede dagen med en stigning på næsten otte procent.",2008-10-29T08:02:00+00:00,
https://www.dr.dk/nyheder/penge/tirsdagens-aktier-opjusteringer-loeftede-c20,"Tirsdag blev en yderst positiv dag for C20, som endte hele 2,8 pct. højere i 453,86. Det var opjusterede anbefalinger, der banede vejen for solide stigninger for A.P. Møller - Mærsk og Lundbeck, mens rederiet Torm stormede frem uden for C20-indekset. Investeringsbanken Carnegie hævede sin anbefaling af aktierne i A.P. Møller - Mærsk til ""outperform"" fra ""underperform"" og ændrede samtidig sit kursmål til 75.000 fra tidligere 70.000 kr. Den rekordhøje oliepris giver udfordringer for containerrederiet Maersk Line, men samtidig tjener Mærsk Olie & Gas styrtende på den høje oliepris. Det vil sige, at Mærsk Olie & Gas henter hvad Maersk Line taber, og dermed neutraliseres betydningen af den stigende oliepris for tiden. Aktien lukkede 4,2 pct. højere i 60.100 kr. Den franske storbank Exane BNP Paribas hævede sin anbefaling af aktierne i medicinalkoncernen Lundbeck til neutral fra underperform. De positive toner fra den franske bank kommer efter nye data fra forsøg med Lundbecks Parkinson-middel Azilect. Lundbeck vurderede mandag, at de nye data ""signifikant vil påvirke salget af Azilect positivt i Europa i de kommende år"". Banken hævede samtidig sit kursmål af aktierne i Lundbeck til 119 kr. fra tidligere 110 kr. Lundbeck lukkede tirsdag 4,6 pct. højere i 125 kr. Den gode udvikling hos rederiet Torm fik Jyske Bank og Sydbank til at opjustere sine kursmål for firmaet. Det sker efter det danske tankrederi tirsdag opjusterede forventningerne til 2008 på baggrund af uventet god udvikling i andet kvartal. Aktien endte 6,2 pct. højere i kurs 170,5. - Ved at opjustere forventningerne beviser firmaet, at de kan veksle de høje rater inden for produkttankskib til profit nu og her. Det kan de gøre, fordi de ikke har låst så mange kontrakter fast på lavere rater tidligere, vurderede Christian Nagstrup, aktieanalytiker i Jyske Bank. Aktierne i GN Store Nord blev tirsdag eftermiddag sendt op, efter at det ene af GN Store Nord to kriseramte ben - GN Netcom - lancerede en spareplan, der skal vende udviklingen. Planen betyder, at GN Netcom vil fyre op til 250 af de nuværende 1200 medarbejdere frem til og med 2. kvartal 2009. Det nye program skal give besparelser på de faste omkostninger i størrelsesordenen 150 mio. kr. på årsbasis. Aktien lukkede, 5,5 pct. højere i 29 kr. I markedet har der i denne uge floreret rygter om, at DSV arbejder på et gigantopkøb af belgiske ABX Logistics, som er ejet af den britiske kapitalfond 3i Group. DSV endte 4,5 pct. højere i 122,8. - Rygterne om DSV tog til i mandagens handel. Et DSV opkøb af ABX Logistics vil være klart positivt for DSV, hvis prisen er rigtig, vurderede Head of Sales Trading Mads Zink fra Danske Bank. Blandt dagens andre højdespringere var D/S Norden som steg 5,8 pct. til 547, Vestas med en stigning på 5,3 pct. til 692 og William Demant som lukkede 4,4 pct. højere i 334.",2008-06-17T15:20:06+00:00,
https://www.dr.dk/nyheder/penge/topdanmark-foerte-i-c20,"Det danske C20 indeks fulgte den gode europæiske stemning og lukkede 0,83 procent højere i 425,22. Det var forsikringsaktierne, der ledte an i festlighederne, hvor især Topdanmark steg efter endnu en opjustering. Vestas var i centrum forud for onsdagens regnskab, mens Jyske Bank opjusterede og græspollentablet-virksomheden Alk-Abello forsatte mandagens fremgang.. Optur for forsikringsaktier Topdanmark steg 3,7 procent til kurs 901. Topdanmark afleverede regnskab for de første ni måneder, hvor den tidligere opjusterede prognose for helåret endnu engang blev hævet. Overskuddet ventes at nå 1450-1550 millioner kroner efter skat, hvor den tidligere prognose lød på 1350-1450 millioner kroner for helåret 2006. - Opjusteringen kommer lidt hurtigt efter den forrige, men det er fordi, det er gået godt på aktiemarkederne, sagde analytiker Stig Nymann fra investeringsbanken Gudme Raaschou til RB-Børsen. Den anden forsikringsgigant TrygVesta lå ligeledes i positivt territorium 1,9 procent højere i kurs 421,0. Kort før middag opjusterede Alm. Brand koncernen sine forventninger til helårsresultatet med 130 millioner kroner til 950 millioner kroner. Alm. Brand lå ved middagstid i plus 3,2 procent i kurs 357. Usikkerhed om Vestas Vestas tegnede sig tirsdag for det største tab blandt C20 medlemmerne, da vindmølleaktien faldt 3,6 procent til 175,3. Investorerne så frem mod onsdagens regnskabsaflæggelse, der ventes inden markedet åbner. Der er stor uenighed blandt analytikerne om kursmålet for Vestas.",2006-11-21T16:26:31+00:00,
https://www.dr.dk/nyheder/penge/rolig-dag-c20,"På en fredag med nye arbejdsløshedstal fra USA der viste sig svagere end ventet, blev de danske aktier handlet uden stor motivation fra investorerne. C20 tabte 0,1 procent til 372,06 på en dag, da medicinalselskaberne var et plaster på såret med pæne stigninger. De danske medicinalselskaber øgede markedsværdien. Novo Nordisk steg 1,1 procent til kurs 366,0, mens Lundbeck blev handlet 1,7 procent højere og lukkede i kurs 135,5. I fredagens marked kom der ingen meldinger fra de to defensive selskaber via fondsbørsen. Medvind til Vestas Vestas havde medvind fredag og blev handlet 2,4 procent højere til kurs 168,5. Investorerne fik alligevel rigelig stof til eftertanke, da den danske vindmølleproducent røg ud før finalen i kampen om den betydelige licitation om et vindmølleprojekt på samlet 1500 MW i Portugal. Samtidig annoncerede den indiske konkurrent Suzlon, at selskabet planlægger investeringer på 1 milliarder dollar (5,8 milliarder kroner) i produktionskapacitet i USA, Kina og Indien. Suzlon vil fortsætte med at øge kapaciteten uden for Indien over de næste tre år. A.P. Møller presset A.P. Møller - Mærsk (APM) lukkede 0,4 procent lavere i kurs 45.400. Der var fredag nye meldinger om faldende container-fragtrater. Raterne for fragt ud af Kina denne uge viser fortsat et kraftigt fald på årsbasis, om end presset synes svagt aftagende overordnet set. De store ruter (Kina-Europa og Kina-USA), der er et godt sammenligningsgrundlag for APM, viser fald på henholdsvis 19,8 procent og 14,4 procent på årsbasis og indikerer ikke indtryk af, at presset på APMs hovedruter er aftagende. GN Store Nord lukkede 3,0 procent lavere i kurs 79,8. GN blev fredag opjusteret til ""akkumuler"" fra ""reducer"" af Michael Kjær fra Alm. Brand Henton. Han betegner William Demant som favorit til at overtage GN Resound. Han vurderer, at den samlede pris kan ende på 80-85 kroner pr. aktie.",2006-07-07T15:22:29+00:00,
https://www.dr.dk/nyheder/penge/c20-aabnede-lidt-hoejere,"A.P. Møller Mærsk havneaktiviteter kom i fokus, da investorgruppen ledet af Goldman Sachs i nat hævede sit bud på den britiske havneoperatør Associated British Ports. Goldman gruppen har derved øget niveauet til 2,8 milliarder pund og overgår den anden investorgruppe i budrunden ledt af Macquarie, der reagerede med meldingen at et nyt bud er på trapperne. En lignende budkrig om britiske P&O Ports skabte i vinter spekulationer om værdien af Mærsks APM Terminals. Men denne budkrig får ikke den store indflydelse på aktiekursen i A.P. Møller - Mærsk, har shippinganalytiker i Danske Equities, Henrik Lund, tidligere vurderet over for RB-Børsen. Vestas ikke fladet ud endnu Vestas kom i fokus, da Alm. Brand Henton stillede skarpt på prisudviklingen i vindmøllebranchen. Vestas åbnede 0,9 procent højere i kurs 145,3. Efter kraftig prisfremgang ser stigningerne ud til at flade lidt ud, vurderer analytiker Stephen Rammer fra Alm. Brand Henton på baggrund af en ny rapport fra konsulentfirmaet Make Consulting. Alm. Brand Henton har en akkumuler-anbefaling af Vestas og et kursmål på 173 kroner. - Lige nu ser vi kun prisstigninger på 10-15 procent, men jeg tror vi skal hen til 2008, før priserne flader ud. Ellers bekræfter rapporten, at der stadig er problemer med at skaffe de vigtige komponenter som gear og lejer. Hvis producenterne kunne skaffe det, ville markedet vokse hurtigere, siger Stephen Rammer til RB-Børsen. Cementfabrik på optur FLSmidth åbnede 2,4 procent højere i kurs 216. Torsdag annoncerede cementfabriksproducenten modtagelsen en ordre til en værdi af godt 260 millioner kroner fra iranske, Abyek Cement Company. Ordren ventes at bidrage positivt til indtjeningen frem til idriftsættelsen i 2008. Rockwool åbnede igen på vinderkurs med en stigning på 2 procent til kurs 695. Aktien blev torsdag anbefalet varmt af Danske Equities, efter at en finsk konkurrent er blevet opkøbt til en pris, der ligger 40 procent over Rockwools værdiansættelse. Samtidig anbefalede banken rederiet Torm, og aktien fortsatte sin stigning fredag med et plus på 1,36 procent til kurs 261.",2006-06-23T07:53:00+00:00,
https://www.dr.dk/nyheder/penge/c20-nye-skuffelser-fra-dsv,"C20 endte ugen med en rolig handelsdag og sluttede 0,1 procent lavere i 466,77. DSV var undtagelsen, der med et skuffende regnskab fredag, tog et gevaldigt dyk. De europæiske indeks lå som det danske med marginale udsving fredag. Det skar i øjnene hos markedsdeltagerne, da de så regnskabet fra DSV fredag morgen. Aktien lukkede 4 procent lavere i kurs 960. Transport- og logistikkoncernen skuffede med en driftsindtjening på 1,22 milliarder kroner for 2006, mens analytikerne ifølge en rundspørge foretaget af RB-Børsen ventede at se en driftsindtjening på 1,5 milliarder kroner. DSV skuffer For 2007 venter ledelsen hos DSV en driftsindtjening på 1,51 milliarder kroner i 2007, og ligger også her lavere end analytikernes prognoser. To kvartaler i træk har koncernen skuffet markedet. - De skuffer meget. Både tallene for 2006 og forventningerne til 2007 var lavere end ventet. DSV plejer at give konservative prognoser, men her var selskabets forventninger en spids mere konservativt, end markedet havde regnet, siger chef for Trading i Danske Markets, Mads Zink, til RB-Børsen. Novo Nordisk fik fredag hævet sit kursmål, idet Citigroup hævede kursmålet til 570 fra 525. Aktien steg fredag 0,6 til kurs 505. Carlsberg lukkede fredag 1,3 procent lavere i 593. Dækning af Carlsberg-aktien fra det internationale finanshus ABN Amro blev indledt med en ""salg""-anbefaling og et kursmål på 500 kroner. Finanshuset Morgan Stanley genoptager dækningen af Danske Bank, og kommer med anbefalingen ""overvægt"" og et kursmål til 287. Danske Bank lukkede fredag i kurs 250, hvilket var 0,8 procent højere. Vestas over kurs 300 - igen Vestas-investorerne fik lidt nyt fra den danske energifront. Dong og Danmarks vindmølleforening indleder et samarbejde om etablering af vindmøller på land og opførelse af kommende store havvindmølleparker. Vestas lukkede fredag 1,3 procent oppe til 305. Rederiet D/S Torm lukkede 3,1 procent højere til 379,5. Der var dog ingen selskabsspecifikke nyheder. Bestyrelsesformand Asger Aamund udnytter sine tegningsretter i Bavarian Nordic og tegner for 80,8 millionerkroner Bavarian er i gang med en emission til finansieringen af perioden indtil selskabet får en koppevaccineordre fra USA. Samtidig solgte Asger Aamund aktier i Neurosearch, som han havde tegnet i forbindelse med emissionen i efteråret. Bavarian-aktien steg fredag 2,4 procent og lukkede i 517. SAS lukkede 3,4 procent højere i kurs 107. Det britiske lavprisselskab Virgin Atlantic, der er ejet af Richard Branson, er interesseret i det britiske luftfartsselskab, British Midland, som SAS ejer 20 procent af, skrev Bloomberg News.",2007-03-23T17:13:26+00:00,
https://www.dr.dk/nyheder/penge/flot-fremgang-i-c20-indekset,"C20-indekset begyndte torsdag igen at gå mod lysere tider og lukkede i et flot plus på 1,5 procent i 455,44. De europæiske markeder oplevede også fremgang på begge sider af 1,3 procent i dagens marked, og troen på mere stabilitet er atter tilbage efter den seneste tids uro. Dagens handel blev overskygget af William Demant og Codan, der begge steg kraftigt efter aflæggelse af helårsregnskaber. Positive nyheder fra William Demant Torsdag middag aflagde høreapparatsproducenten William Demant helårsregnskab. Regnskabet viste en fremgang i driftsindtjeningen på 15,5 procent til 1,27 milliarder kroner for helåret. Omsætningen steg knap 8 procent til 5,09 milliarder kroner. Det var dog ikke regnskabstallene, der stjal opmærksomheden, men derimod udsigterne til den nye Rise teknologi, som spår en lys fremtid for William Demant. Med Rise-teknologien får de hørehæmmede mulighed for en bedre lytte-oplevelse. - Nyheden om den nye Rise-teknologi overskygger alt andet i William Demants regnskab. Industrien har i mange år bakset med den nye teknologi, og det ser ud til, at William Demant er kommet først, vurderer Jyske Banks analytiker Rune Møller, som forventer, at 2007 bliver et fantastisk år for William Demant. En mening, som de øvrige investorer også delte, og det sendte William Demant aktien op i raketfart til kurs 490 med en stigning på 7,9 procent Codan steg med 5,3 procent Forsikringsselskabet Codan var også regnskabsaktuel, og igen var investorerne overordentlig tilfredse med resultatet. Aktien lukkede med en stigning på 5,3 procent i kurs 513. Codan vil det kommende år fortsat fokusere på omkostningerne og venter at afskedige 350 personer inden 2008. Til trods for det stærke regnskab, der fortsat har fokus på omkostningerne og prognoserne for 2007 fastholdt Jyske Bank stadig anbefalingen af aktien som ""reducer"". Vestas-aktien fik torsdag ny energi og lukkede med en flot stigning på 3,3 procent i kurs 270,0. Vindmølleproducenten ser dermed ud til at afslutte ugen positivt efter 3 mindre ordreindgange de to seneste dage og fornyet ro på aktiemarkederne.",2007-03-08T17:07:49+00:00,
https://www.dr.dk/nyheder/penge/c20-lukkede-i-ny-rekord,"C20 steg 1,4 procent og lukkede i 472,48. hvilket er ny rekord. Investorerne belønnede især A.P. Møller - Mærsk og Novo Nordisk, men FLSmidth fik skulderklap, da selskabet spillede ud med en opjustering af indtjeningsforventningerne. FLSmidth hævede forventningerne Driftsindtjeningen blev hævet til 775 millioner kroner. Det er gået bedre end ventet inden for samtlige forretningsområder, men det er primært bedre ordreafvikling samt øget salg inden for mineraler, der fører til det højere driftsresultat. FLSmidth steg 6,3 procent til kurs 412,5. Vestas fik stor kinesisk ordre Vestas steg 1,5 procent til kurs 265,5 på en ordreannoncering til en værdi af 1,2-1,3 milliarder kroner. Vindmølleselskabet skal levere 220 stk. V52-850 kW vindmøller til Kina. Vestas oplyste, at ordren ikke påvirker koncernens forventninger til 2007. Pæn stigning til A.P. Møller - Mærsk Aktien steg 2,6 procent til kurs 59.000. Mærsk Olie og Gas' modtog sent torsdag 15 nye licenser til at lede efter olie og naturgas i den britiske del af Nordsøen. Nyhedsbrevet Tradewinds skrev, at A.P. Møller-Mærsk har placeret en ordre på otte fragtskibe til en samlet værdi på 336 millioner dollar (1,92 milliarder kroner). Novo Nordisk stiger fortsat Novo Nordisk steg 3,2 procent til rekorden 516. Alm. Brand Henton gentog fredag sin købsanbefaling på Novo Nordisk og gav medicinalaktien et kursmål på 560 kroner. Marginal stigning til Danske Bank Danske Bank fik opløftende nyt fra Alm. Brand Henton. Finanshuset gentog fredag morgen sin købsanbefaling på Danske Bank, efter at have nærlæst storbankens regnskabstal for 2006. Danske Bank steg 0,2 procent til kurs 264.",2007-02-02T17:12:03+00:00,
https://www.dr.dk/nyheder/penge/c20-startede-aaret-med-optimisme,"Den københavnske fondsbørs startede årets første handelsdag med en positiv stemning. Stigningen skete i kølvandet på en generel positiv europæisk stemning. Det toneangivende C20 indeks lå 0,7 procent højere i 444,53. Handlen var dog uden deltagelse fra de amerikanske investorer, der holdt en sørgefridag for eks-præsident Gerald Ford. Vestas landende en stor amerikansk ordre og A.P. Møller - Mærsk har fokus på fragtraterne. Vindmøllegiganten Vestas startede året med en ordre på 56 stk. V80-1,80 MW (100 MW) vindmøller til levering i tredje kvartal 2007 til Smoky Hills-projektet i staten Kansas i USA. Vestas får langsigtet ordre Ordren er modtaget fra ENEL North America, som er et af de største selskaber i Nordamerika, der ejer og driver kraftværker fra vedvarende energi. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Ordren påvirker ikke Vestas-koncernens forventninger til 2007. - Vi anser ENEL for at være et af verdens vigtigste elselskaber, og det er positivt at følge ENEL's vækststrategi inden for vindenergibranchen. Vi glæder os ligeledes meget over, at store internationale elselskaber nu indgår langsigtede aftaler på det Nordamerikanske marked, sagde administrerende direktør for Vestas Americas, Jens Søby. Vestas åbnede 1,5 procent højere i kurs 242,3. Mærsk Line tror på 2007 Danmarks største virksomhed, A.P. Møller - Mærsk, åbnede 0,8 procent højere i kurs 53.600. Berlingske Business satte tirsdag morgen fokus på Maersk Line, som skal sætte farten ned for at spare brændstof og fjerne en del af overkapaciteten på verdenshavene. Det sker for at presse fragtraterne op og dermed øge indtjeningen i hele APM koncernen. - Der er ingen tvivl om, at raterne skal opad, før det bliver tilfredsstillende, sagde skibsreder Eivind Kolding. Novozymes med nyt emzym Novozymes åbnede 1,4 procent højere i kurs 492,5. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Tivoli offentliggjorde kort før åbning sine besøgstal for 2006, som blev 4.396.000 mod 4.188.000 i 2005. Tivoli åbnede uændret i kurs 4470. TK-Development offentliggjorde før nytårsskiftet et joint-venture samarbejde med Meinl European Land Ltd. Joint venturet har til formål, at opføre og udvikle et 71.000 kvadratmeter stort center i Gdansk i Polen. TK Development steg 4,8 procent til kurs 88.",2007-01-02T09:02:00+00:00,
https://www.dr.dk/nyheder/penge/c20-tabte-pusten-fra-morgenstunden,"Den sure stemning havde mandag morgen overtaget på de europæiske aktiemarkeder. Det var også toneangivende for de danske aktier, idet C20 indekset tabte 1,1 procent til 414,04. Novo Nordisk-investorerne havde opmærksomheden på analytiker-udmeldingerne i kølvandet på fredagens Novo-regnskab. ABN Amro kastede glans over GN Store Nord med en købsanbefaling. Novo Nordisk yderligere ned Novo Nordisk åbnede 1,6 procent lavere i kurs 430, efter at Novo-aktien blev trykket 3,5 procent lavere i fredagens handel. En række analytikere var mandag morgen aktuelle med ""efter-regnskabs""-vurderinger af Novo-aktien: Der var generelt var skuffelse over udeblivelsen af en opjustering af 2006-prognoserne. Det franske finanshus Societe Generale sænkede sin anbefaling på Novo Nordisk til ""hold"" fra ""køb"". Det amerikanske finanshus Citigroup gentog sin ""hold""-anbefaling. Det danske finanshus FIH gentog sin ""akkumuler""-anbefaling, og Alm. Brand Henton fastholdte deres ""købs""-anbefaling. Skuffede ING-analytikere gentog deres salgs-anbefaling og kursmål på 400 kroner per aktie. GN Store Nord fik markant købsanbefaling GN Store Nord fik roser med på vejen fra hollandske ABN Amro, som indledte dækningen af GN Store Nord en købsanbefaling. Kursmålet blev sat til 95 kroner GN Store Nord åbnede 0,6 procent lavere i kurs 80,3. ABN ser begrænset nedadgående risiko i aktien og vurderer, at upside ligger på 20 procent, hvor de såkaldte kurstriggere kan være en afgørelse på en polsk retssag, og at der blive langt ny strategi for headsetafdelingen, GN Netcom, mens en tredje kurstrigger kan være, at konkurrencemyndighederne godkender Phonaks køb af ReSound hurtigere end ventet. DSV peger let nedad DSV-konkurrenten TNT var mandag morgen aktuel med kvartalsregnskab. TNT fortsætter med at sælge ud af sin forretning. TNT er næsten færdig med at sælge sin logistik-forretning fra, og nu har selskabet meddelt, at divisionen ""freight management"" er på salgs-listen. DSV åbnede 2,3 procent lavere i kurs 1040. Den cykliske A.P. Møller-Mærsk-aktie tabte 1,1 procent til kurs 52.900. Danske Bank, som er regnskabsaktuel tirsdag, faldt 0,9 procent til kurs 241, mens konkurrenten Nordea faldt 0,3 procent til kurs 80.",2006-10-30T10:02:24+00:00,
https://www.dr.dk/nyheder/penge/novo-nordisk-trak-c20-ned,"C20-indekset faldt 1,4 procent til 418,71. Novo Nordisk trak indekset ned Novo Nordisk faldt 3,5 procent til kurs 437 på grund af 3. kvartals regnskab. Regnskabet levede op til forventningerne, men det indeholdt ingen opjustering og salget af Novoseven og analog insulin var lavere end ventet. Vestas steg Vestas' indiske konkurrent Suzlon aflagde regnskab natten til fredag og steg godt 3 procent. Vestas steg 0,5 procent til kurs 167,8. Der er positiv fokus på Vestas, efter nyt om offshore udviklingen i Tyskland, hvor der er ved at åbne sig et stort marked. Codan i søgelyset Danske Equities satte i en kommentar fokus på opkøbsrygter. Codan-ejeren Royal & Sun Alliance solgte sin amerikanske forretning, og Danske Equities spår, at hvis Codan-ejeren bliver købt af en stor international koncern, vil Codan blive splittet op eller solgt til Trygvesta eller finske Sampo. Codan steg 2,8 procent til kurs 455, og Trygvesta faldt 1,1 procent til kurs 376.",2006-10-27T15:58:19+00:00,
https://www.dr.dk/nyheder/penge/apm-var-haemsko-c20,"Der var onsdag nærmest dødt løb i C20 indekset. Der var ellers pæne stigninger i de tre bank-aktier i topindekset, men et fald i A.P. Møller - Mærsk trak ned på en ellers positiv dag. C20 lukkede 0,07 højere i 392,78, imens investorerne på de europæiske markeder kunne lune sig med solide stigninger. A.P. Møller trak ned A.P. Møller - Mærsks lukkede 1,0 procent lavere i kurs 47.700. Containerdivision Maersk Line øgede i juli sin handelsandele til og fra USA. Dog ligger andelen under Maersks og P Nedlloyds fælles markedsandel inden sammenlægningen. Det skrev shippingavisen Tradewinds med henvisning til oplysninger fra Piers, Port Import Export Reporting Service. Maersk Line samler sine to ruter mellem Nord- og Sydamerika til en service for at sikre et omkostningseffektivt produkt, skrev Tradewinds. Bankaktier trak op Der var interesse for bankaktierne i C20, hvor Danske Bank steg 1,2 procent til lukkekurs 230, Jyske Bank blev handlet 1,6 procent højere til kurs 341, og Nordea lukkede 1,3 procent højere i kurs 78,3. ØK steg 1,0 procent til lukkekurs 264,5. ØK er sammen med Lundbeck blevet tilføjet Danske Equities' anbefalingsliste - ""Select List"" - over de bedste aktieinvesteringer i Norden. Lundbeck lukkede 0,6 procent højere i kurs 130,3. Group 4 Securicor lukkede uændret i kurs 18,2. Den dansk-britiske sikringskoncern købte onsdag selskabet Strategic Technologies, der fremstiller og udvikler udstyr til elektroniske fod-lænker for 16,7 millioner kroner Dansico lukkede 0,7 procent højere i kurs 463. Sukker- og ingredienskoncernen vandt tirsdag 4,9 procent efter regnskab for første kvartal. Analytiker Søren Samsøe hos Danske Equities hævede sin fair værdi af Danisco til 535 fra 492 og fastholdt anbefalingen ""køb"" i forventning om en opjustering senere på året. Sydbank gentog onsdag anbefalingen ""overvægt"". - Den pæne indtjeningsudvikling i Ingredienser samt lanceringen af restruktureringsplanen med øget lønsomhedsfokus trækker op. På negativsiden er Danisco fortsat ikke i stand til at overvælte de stigende råvarepriser til kunderne, skrev analytiker i Sydbank Lars Villadsen til tirsdagens regnskab. GN Store Nord lukkede 0,9 procent højere i kurs 84,3. Handelsbanken sænkede onsdag sin anbefaling af GN Store Nord til ""akkumuler"" fra ""køb"". Schouw Co. lukkede 3,5 procent højere i kurs 324,5 efter salget af de to 50 procent ejede emballagevirksomheder, Elopak Denmark og Elopak AB, Prisen var samlet 505 millioner kroner og køberen er den norske medaktionær, Elopak koncernen. Jyske Bank fastholdt anbefalingen ""sælg"" af Schouw Co, men banken hævede dog kursmålet til 285 kroner Satair ned Satair lukkede 2,9 procent lavere i kurs 252,5. Selskabet fremlagde et regnskab, der var på linje med forventningerne hos analytiker Peter Nyborg Moltke fra Gudme Raaschou. Analytikeren begrundede kursfaldet med en pæn stigning forinden fremlæggelsen af regnskabet. (RB-Børsen)",2006-09-20T15:40:00+00:00,
https://www.dr.dk/nyheder/penge/c20-aabner-med-lille-tab,"Group 4 Securicor åbnede 0,5 procent lavere i kurs 18,8. Selskabet aflagde halvårsregnskab ved 8-tiden. Vagt- og sikkerhedskoncernen ser pres på indtjeningsmarginalen på flere europæiske markeder, men Group 4 Securicor vurderede også, at den underlæggende drift er stærk. Group 4 Securicor taler om, at sælge sin tyske værdihåndteringsaktiviteter. Group 4 Securicor forventer fortsat, at selskabet når den tidligere opstillede målsætning for driftsmarginalen på mellemlang sigt. Group 4 Securicor har tidligere forudset fremgang i indtjeningsmarginalen i 2006. Op og ned for bankerne Danske Bank åbnede 0,3 procent højere i kurs 222,8, efter at finanshuset Merrill Lynch inden åbning opjusterede anbefalingen til ""køb"" fra ""neutral"". Kursmålet blev sat til 261 kroner Nordea åbnede 0,3 procent lavere i kurs 73,5. Finanshuset Merrill Lynch nedjusterede mandag inden åbning anbefalingen til ""neutral"" fra ""køb"". Rederierne skal ikke betale skat af avancen ved skibssalg, lød de fra politiske røster mandag. D/S Norden blev handlet 1,0 procent højere til kurs 3130, mens D/S Torm steg 0,2 procent til kurs 302,5. Berlingske Business skrev mandag, at D/S Norden rider på en voldsom optur via stigende tørlastfragtrater. D/S Norden indgår i øjeblikket nye kontrakter, som indbringer op i mod 25 millioner kroner ekstra om året per skib. Opkøbsrygter styrker OMX OMX steg 9,3 procent til kurs 106. Børsselskabet, der driver børserne i København, Stockholm og Helsingfors, forhandler med amerikanske Nasdaq om at blive købt. Det skrev den britiske avis, Financial Times. Ifølge avisen er forhandlingerne på et meget tidligt stadie, og Nasdaq fastholder sin intention om at købe London Stock Exchange, som det allerede ejer 25,1 procent af. OMX har i flere omgange været nævnt som et opkøbsmål, da det som et af Europas mindre børsselskaber opfattes som et sandsynligt mål. Kilde: RB-Børsen",2006-09-11T07:59:51+00:00,
https://www.dr.dk/nyheder/penge/c20-aabner-med-mild-stigning,"Novozymes, der er regnskabsaktuel over middag, blev handlet 0,4 procent højere til kurs 416. Finanshuset Alm. Brand Henton gentog tirsdag inden åbning anbefalingen ""reducer"", men hæver kursmålet til 415. Analytikerne, der er blevet adspurgt af RB-Børsen, venter, at overskuddet af den primære drift (EBIT) er steget til 651 millioner kroner fra 597 millioner kroner samme periode året før. Carlsberg uændret Carlsberg lå uændret i 439,5. Investorerne bemærkede at bryggeriet Scottish & Newcastle tabte 2,4 procent til 519,5 pence efter fremlæggelsen af halvårsregnskab. Scottish & Newcastles afsætning i andet kvartal nød godt af fodbold VM og det varme sommervejr. Scottish & Newcastles omsætningen i første halvår steg til 1,9 milliarder pund. Scottish & Newcastles bemærkede, at de russiske aktiviteter i BBH også har hjulpet salget. BBH, som har aflagt regnskab, ejes i fællesskab med Carlsberg. Mærsk og Lundbeck op A.P. Møller Mærsk blev handlet 0,2 procent højere til kurs 43.300. Rederigiganten vil sælge en minoritetsandel af sin havn i Zeebrugge i Belgien til kinesiske Shanghai International Port, skriver avisen South China Morning Post ifølge Bloomberg News. Lundbeck åbnede 0,5 procent højere i kurs 142,5. Medicinalselskabet fik inden åbningen hævet kursmålet til 166 kroner fra 155 kroner hos finanshuset J.P. Morgan. Det skriver S&P European Market Scope. Anbefalingen er ""overweight"". Finnair skuffede SAS åbnede 0,8 procent lavere til kurs 66. Investorerne fulgte regnskabsfremlæggelsen fra den finske konkurrent Finnair, der skuffede med et svagt overskud. Resultatet efter skat blev for andet kvartal 400.000 euro, hvor analytikerne havde ventet 8,65 millioner euro. Det er olieprisstigninger og lavere billetpriser, der har kostet selskabet på bundlinien. Scandinavian Brake Systems fik en positiv udmelding fra finanshuset GB Børs, som hævede sit kursmål til 346. Scandinavian Brake Systems steg 0,7 procent til kurs 293. GB Børs gentog sin købsanbefaling. GB Børs venter, at det kommende regnskab for andet kvartal fra Scandinavian Brake Systems vil fortsætte væksten, som prægede regnskabet for første kvartal. Blandt småbankerne fik investorerne regnskab fra Vestjysk Bank, som hævede sin helårsprognose for overskuddet med 25 millioner kroner til 250 millioner kroner før skat. Vestjysk Bank åbnede 1,4 procent højere i kurs 290. RB-Børsen",2006-08-08T08:07:00+00:00,
https://www.dr.dk/nyheder/penge/c20-aabner-med-sur-stemning,"Novo Nordisk åbnede 0,5 procent lavere i kurs 396. Insulinproducenten blev inden åbningen opjusteret af den franske storbank Societe Generale til et kursmål 440 kroner fra 425 kroner og fik en købsanbefaling. Insulinproducenten imponerede flere investorer og analytikere med et flot regnskab og en opjustering af forventningerne til helåret. Carlsberg vandt 0,2 procent til kurs 445. i åbningshandlen. Bryggerikoncernen fik opmærksomhed fra morgenstunden, da Economic Times skriver, at bryggeriet overvejer et joint venture med indiske Khetan Group. Vestas tabte 1,8 procent til kurs 164 i åbningshandlen, og var dermed den C20-aktie, der faldt kraftigst fra morgenstunden. Danske Bank blev handlet 0,1 procent højere til kurs 229,3. Investorerne ser frem mod storbankens halvårspræsentation på torsdag. - Klimaet for bankdrift fås næppe mere fordelagtigt og en opjustering er mulig, anfører analytiker Bjørn Schwarz. Halvårsoverskuddet ventes alligevel at være faldet til 8,2 milliarder kroner fra 8,4 milliarder kroner ifølge estimater indsamlet af RB-Børsen. Fald i rederi-aktier A.P. Møller - Mærsk åbnede 0,9 procent lavere i kurs 42.500. Rederiaktien tabte i fredag 2,5 procent efter dårlige regnskabstal og prognoser fra flere japanske containerrederier. Det kan igen være omdrejningspunktet for mandagens handel i rederiaktien. Der kom fokus på D/S Torm efter Morten Arntzen, der er chef for USA's største rederi, Overseas Shipholding Group (OSG), nævnte det danske rederi som en mulig part i en fusionsbølge i rederibranchen. Af andre selskaber nævnes Frontline, Teekay, OMI og Arntzens eget selskab OSG. Danske D/S Torm blev mandag handlet 0,2 procent lavere til 292. - Jeg tror, det er vældig sandsynligt, at vi får to eller tre meget store rederier. Processen er allerede begyndt, og folk begynder at regne på fusioner igen. Vi gør det selv hele tiden, siger Arntzen til norske Dagens Næringsliv. Regnskabsaktuel SAS går op SAS vandt 3,1 procent til kurs 67,5. Det nordiske flyselskab, der regnskabsaktuel onsdag, aflægger trafiktal for juli. Udviklingen i trafiktallene giver investorerne et praj om SAS's forsøg på at forbedre bundlinjen. SAS's belægningsprocent har nydt stor gav af lavpriskonceptet ""One Way"". Kilde: RB-Børsen",2006-08-07T08:01:36+00:00,
https://www.dr.dk/nyheder/penge/c20-aabnede-i-positivt-terraen,"De danske aktier åbnede onsdag i positivt terræn, og C20 lå 0,6 procent højere i 370,58, da A.P. Møller - Mærsk trak knap en procent højere. GN Store Nord var i spil onsdag efter regnskabsaflæggelsen fra den amerikanske konkurrent til GN Netcom havde skuffet. Novozymes fortsatte gårsdagens positive udvikling. GN Store Nord var onsdag i spil og tabte 0,6 procent under åbningshandlen til kurs 82,5. Der var fokus på GN's datterselskab GN Netcom efter aflæggelsen af den amerikanske konkurrent Plantronic's svage regnskab natten til onsdag, som gav et kursskred på 11 procent i eftermarkedet. Plantronics omsætnings- og indtjeningsprognoser for helåret lå i den lave ende af analytikernes forventninger. - Regnskabet ligger tæt op af den seneste nedjustering fra GN, og specielt de skuffende udsigter for det kommende kvartal vil give næring til frygt for yderligere nedjusteringer fra GN, bemærker FIH Capital Markets. Lundbeck frem Lundbeck blev i onsdagens åbning handlet 0,7 procent højere til kurs 143. Medicinalkoncernens amerikanske samarbejdspartner Forest Laboratories får endnu en retssag på halsen om antidepressive medikamentet Lexapro, som ifølge anklagerne fik en 11-årig pige i Utah til at begå selvmord. Det skete tilbage i sommeren 2004, men først i fredags er der lagt sag an mod selskabet, skriver Bloomberg News. Dermed er antallet af selvmordsretssager mod Forest kommet op på omkring 25. Lundbeck steg tirsdag 2,3 procent til kurs 142. Mærsk op A.P. Møller - Mærsk åbnede 1,4 procent højere i kurs 45.000. Danske rederier med A.P. Møller-Mærsk i spidsen fastholder deres positive forventninger til fremtiden og lægger afstand til de dystre prognoser, som flere finanshuse har været fremme med, skrev dagbladet Børsen onsdag morgen. Priserne på containerfragt er faldet betragteligt i år, men omvendt stiger priserne på transport af olie og visse tørlastprodukter. Samtidig illustrerer et rekordhøjt antal ordrer på nye skibe, at rederierne tror på fremtiden, til trods for en midlertidig nedgang i visse markeder og skibstyper. Novozymes vandt 1,7 procent til kurs 399,5 og fortsatte gårsdagens positive udvikling. Enzymspecialisten oplevede onsdag et kurshop på over frem procent. Det skete uden meddelelser via fondsbørsen.",2006-07-26T08:05:00+00:00,
https://www.dr.dk/nyheder/penge/c20-steg-med-bred-opbakning,"De danske aktier klatrede torsdag højere på en dag, da ECB fastholdt renten på 2,75 pct. C20 lukkede 0,5 pct. højere i 372,42. GN Store Nord igen havde favoritrollen hos investorerne, og det gav genlyd hos William Demant. De danske bryggeriaktier var i spil efter en lavere analytikeranbefaling til Carlsberg, og med et forfriskende kurshop hos Harboes Bryggeri. Blandt sidepapirerne blev Bodilsen Holding kørt til skafottet. GN Store Nord var torsdag brandvarm, da den blev handlet 5,5 pct. højere og lukkede i kurs 82,3. GN satte onsdag GN Resound til salg og nedjusterede forventningerne til 2006. Jyske Bank nedjusterede torsdag sin anbefaling af aktien til ""reducer"" fra ""køb"". Jyske Bank har de seneste tre uger haft en købsanbefaling på GN, hvor den er steget 26 pct. Det fremgår af en kort kommentar fra bankens analytiker Rune Møller. - Isoleret set burde kursen være faldet 5-10 kr. på nedjusteringen. Aktien er dog steget med 10 kr. Effekten af tilsalg-skiltet er dermed 15-20 kr., hvilket vi vurderer til at være i overkanten, begrunder analytiker Rune Møller. Torsdag hævede Credit Suisse sit kursmål for GN til 110 fra 90 og fastholdt anbefalingen outperform. Modsat nedjusterede Standard & Poor's Equity, sin anbefaling af GN til ""hold"" fra ""køb"" og skar kursmålet på 12 måneders sigt til 80 fra 93. William Demant Holding tabte 0,6 pct. til kurs 434,5. Konkurrentens salg af sin høreapparatdivision vil blive en win-win-situation for WDH, vurderede FIH Capital Markets. - Det er meget usandsynligt, at WDH vil gå ud og betale en overpris for GN Resound. William Demant kan således vælge at deltage i budrunden om GN ReSound, hvis selskabet vurderer, at prisen er attraktiv og ellers holde sig ude, skrev FIH. Skulle et andet selskab ende som køber, vurderer FIH, at WDH kan drage fordel og vinde markedsandele. For det andet vil der blive en konkurrent færre, hvilket i det lange løb bør øge lønsomheden yderligere i branchen. Carlsberg lukkede uændret i kurs 415,0. Den danske bryggerikoncern blev torsdag formiddag nedjusteret til ""reducer"" af analytikerne hos Dresdner Kleinwort, ifølge Bloomberg News. Harboes Bryggeri gjorde et kurshop på 7,2 pct. til kurs 244,5. Bryggeriets regnskab fra onsdag indeholdt svage salgstal, men Danske Equities fastholder alligevel sin hold-anbefaling af aktien med en fair værdi på 215. Bryggeri- og fødevarekoncernen opnåede et resultat før skat på 94,6 mio. kr. i regnskabsåret 2005/06, og analytikerne lægger vægt på, at vækstmulighederne på bryggeriområdet ser beskedne ud. Color Print tabte torsdag 1,7 pct. og lukkede i kurs 570,0, efter bestyrelsen anbefalede et købstilbud, fra den danske kapitalfond Polaris Private Equity, på 550 kr. pr. aktie. Budet lå pænt under dagskursen, men kapitalfonden har allerede opnået forhåndserklæringer på salget fra 63,3 pct. af aktionærerne. Selskabet kom med helårsregnskab 2005/06, hvor indtjening steg næsten 64 pct. til 51,4 mio. kr. før skat. Det var på linie med selskabets forventning. Omsætningen steg 10 pct. til 887,9 mio. kr. Væksten er både kommet i hus via organisk vækst og opkøb. Markedsværdien af Bodilsen Holding, der producerer og sælger møbler og møbelkomponenter, blev næsten halveret efter meddelelsen om selskabets nedjustering og konvertering af bankgæld til ansvarlig lånekapital. Bodilsen lukkede 36,1 pct. lavere i kurs 11,5.",2006-07-06T15:25:49+00:00,
https://www.dr.dk/nyheder/penge/c20-aabner-i-positivt-terraen,"A.P. Møller - Mærsks blev mandag morgen handlet 0,7 procent lavere i kurs 45.100. Rederikoncernens datterselskab, SvitzerWijsmuller, byder i omegnen af 3 milliarder kroner for virksomheden Adsteam Marine Limited, hvis aktivitet primært befinder sig i Australien og Storbritannien. Tilbudet fra A.P. Møller - Mærsk ligger cirka 25 procent over selskabet seneste handelskurs. Omsætningen hos Adsteam Marine Limited lå i seneste helårsregnskab på 3,0 milliarder kroner med en driftsindtjening (EBIT) på 260 millioner kroner Globalt netværk styrkes - Adstream og SvitzerWijsmuller har begge stærk maritime traditioner, ensartede forretninger og deler ens værdier. Adsteams netværk i Australien, Oceanien og Storbritannien komplimenterer SvitzerWijsmullers globale netværk, så de to forretninger har et godt strategisk ""fit"", siger koncernchefen i SvitzerWijsmuller, Jesper T. Lok til RB-Børsen. - Vi vurderer det som strategisk rigtigt, at Mærsk investerer i vækst til Svitzer, der på den ene side ligger indenfor selskabets kernekompetencer og på den anden side er mindre konjunkturfølsomt end f.eks. containerforretningen. Vi vurderer det ligeledes som positivt, at selskabet får en mere aggressiv kapitalstruktur, skriver analytikerne fra FIH. GN Store Nord starter positivt GN Store Nord åbnede 0,4 procent højrere i kurs 67,3. GN har solgt sin britiske forhandlerkæde Ultravox Holdings til Amplifon, hvilket indbringer et provenu på cirka 150 millioner kroner og øger bundlinjen med 60 millioner kroner. Resultatforventningerne for 2006 påvirkes ikke udover den positive påvirkning af resultater fra associerede selskaber på 60 millioner kroner, oplyser GN Store Nord. Salget er et væsentligt element i GN's strategi, om at opnå profitabel vækst inden for høreapparater ved at opbygge nære relationer til de ledende distributører på høreapparatmarkederne. Spanske ordrer til Vestas Vestas åbnede 1,1 højere i kurs 161,3. Vindmølleproducenten har netop modtaget en ordre på 31 stk. V82 vindmøller fra den spanske vindkraftdeveloper, Parque Eolico de Alentisque S.L. Ordren er en turnkey ordre og omfatter ligeledes et Vestas Online-fjernovervågningssystem. Ordren påvirker ikke Vestas-koncernens forventninger til 2006. Levering af vindmøllerne påbegyndes i november 2006, og vindkraftanlægget forventes færdigetableret i 2007. Projektet vil blive placeret i Castilla y Leon-regionen i den midtvestlige del af Spanien. Det er den tredjestørste region, hvad angår installeret vindkraft med 2000 MW ved udgangen af 2005. Vestas har installeret 233 MW i regionen. TrygVesta lå ved åbningen i pænt med en 1,7 procent stigning til kurs 370, mens branche kollegaen Topdanmark blev handlet 1,1 procent højere i kurs 822. ØK åbnede 2,2 procent i kurs 225. RB-Børsen",2006-07-03T07:44:00+00:00,
https://www.dr.dk/nyheder/penge/c20-laegger-ud-med-fald,"Vejtransportselskabet DSV og forsikringsselskabet Topdanmark lå i spidsen for faldende på Københavns Fondsbørs, da OMXC20-indekset tabte 1,1 procent til 372,89. Vægtige A.P. Møller - Mærsk tyngede også udviklingen i C20-indekset. Morgenen har også budt på fald på de store europæiske fondsbørser efter gårsdagens kurssmæk til de amerikanske aktier. Topdanmark åbnede med største tab i C20-regi, da Topdanmark tabte 2,7 procent til kurs 777, mens vejtransportselskabet, DSV tabte 2,6 procent til kurs 954. A.P. Møller - Mærsk's B-aktier faldt 1,7 procent til 46.500. APM udvider olieaktiviteterne med køb af boreplatforme for 1,2 milliarder kroner, skriver Berlingske Business. Det er aktiviteterne i Qatar, som A.P. Møller Mærsk er godt i gang med at udvide for 30 milliarder kroner APM åbnede 2,0 procent lavere i kurs 46.300. Mere vindenergi i USA Vestas, som er i rampelyset grundet den amerikanske vindkonference Windpower 2006, ligger 1,5 procent lavere i kurs 148,8. Alm. Brand Henton skriver, at en talsmand fra U.S. Department of Energy på konferencen i weekenden har udtalt, at han ser et tre gange så stort potentiale for vindkraft i USA. På konferencen gentog talsmanden præsident Bushs mere realistiske mål om at vindenergi potentielt kan dække 20 procent af energiforbruget i visse dele af USA. Blandt sidepapirerne var der fokus på ejendomsudviklingsselskabet Keops, som hævede forventningerne grundet opkøbet af 65 procent af aktiekapitalen i byggevirksomheden M2 for 234 millioner kroner Handlen betyder, at Keops opjusterer resultatforventningen for 2005/06 til 625-650 millioner kroner før værdireguleringer af investeringsejendomme og før skat. Keops lå 1,9 procent lavere i kurs 25,9. Topotarget har godkendelse i kiggerten Biotekvirksomheden Topotarget åbner 2,2 procent lavere i kurs 39,5. Det danske biotekselskab er tæt på godkendelse af sit middel, Savene, til behandling af skader ved kemoterapi. Det er udsigten efter at det Europæiske Lægemiddelagentur EMEA har givet en positiv anbefaling videre til EU-kommissionen om at udstede markedsføringstilladelse. Normalt tager det Kommissionen godt to måneder at godkende et middel efter anbefaling fra EMEA. Handelsbanken hævede fredag sit kursmål for aktien til 45-47 fra 43-45 og har fortsat anbefalingen ""køb"".",2006-06-06T07:52:53+00:00,
https://www.dr.dk/nyheder/penge/tunge-drenge-hiver-c20-ned,"Det var tirsdag Lundbecks tur til at bide i græsset efter deprimerende nyt til investorerne om skizofrenimedikamentet bifeprufenox. Da rederierne D/S Torm og A.P. Møller Mærsk samtidig fik en kold skulder af investorerne, sluttede det toneangivende danske OMXC20 indeks 0,91 procent lavere i 366,61. Vestas-aktien holdt sig inde i kampen, efter at have fået tildelt en serie hug siden torsdagens nedjustering. Lundbeck-aktien lukkede 7,36 procent procent lavere i kurs 129,00. Investorerne var ikke imponerede af Lundbeck, da ansøgningen til de europæiske myndigheder for skizofrenimedikamentet bifeprufenox er blevet forsinket til 2008. - Vi er bekymrede over potentielle forsinkelser og/eller ringe kliniske resultater, da det er disse produkter (bifeprunox og gaboxadol mod søvnforstyrrelser, red.), der understøtter den høje værdifastsættelse af aktien, skrev Carnegie for nylig. Samtidig er det småt med informationer om årsagen til udskydelsen af ansøgningen, og det øger usikkerheden i aktiemarkedet. Det lysner for Vestas Investorerne havde blikket rettet mod Vestas-aktien, som har fået kærligheden at føle efter den overraskende nedjustering seneste torsdag. Investorerne forbarmede sig tirsdag over Vestas-aktien, som kunne notere sig en stigning på 2,67 procent til en lukkekurs på 96,25 kroner Vestas-konkurrenten GE Wind modtog tirsdag en ordre på levering af 233 1,5 MW-møller i 2006 fra Invenergy Wind svarende til i alt 350 MW. Det oplyser Invenergy Wind. Aktionærerne i D/S Torm kunne konstatere, at tendensen peger nedad for rederiaktien. Tirsdag blev det igen til tab, da aktien sluttede 4,61 procent lavere i kurs 290. Container- og oliekoncernen A.P. Møller-Mærsk have også en skidt dag, da APM's B-aktier tabte 2,45 procent til kurs 59.600. APM's havneaktiviteter kom i fokus, da Dubai Ports World meddelte, at de køber konkurrenten P&O's havneaktiviteter for hele 3,33 mia. pund (36 mia. kroner). Der har tidligere været rygter om, at APM Terminals også har været interesseret i P&O's havneaktiviteterne. Massive rygter om TDC-salg Aktierne i TDC lukkede 2,12 procent højere i kurs 362, da skriverierne om et opkøbstilbud spøgte i aviserne igen. TDC brugte tiden til at forskønne sig for de eventuelle opkøbere. Det blev tirsdag til et salg af sit tjekkiske tele- og internetselskab Contactel. Handelsbanken ser en mulighed for en konsolidering i den europæiske sukkerbranche efter reduktionen af de politiske risiko med sukkeraftalen. Aktier i Danisco lukkede 1,27 procent højere i kurs 438,00. Handelsbanken gentog sin købsanbefaling og hævede fair value til 555 kroner Investeringsbanken Carnegie nedjusterer TrygVesta til anbefalingen ""neutral"" fra tidligere ""outperform"". Det fremgår af en ny analyse fra Carnegies analytiker Anders Hornbak. TrygVesta-aktien lukkede 1,69 procent lavere i kurs 290. Godt regnskab fra Rockwool Endnu en opjustering blev det til fra verdens største stenuldsproducent Rockwool, som var aktuel med ni-månedersregnskabet. Denne gang hævede Rockwool sin overskudsprognose med 50 millioner kroner til 550 millioner kroner for 2005 Omsætningsvækstprognosen blev fastholdt på 8 procent, svarende til en omsætning på omkring 10 milliarder kroner for helåret. Aktier i Rockwool steg 4,56 procent til kurs 550. Satair-aktien var også at finde blandt vinderne med en stigning på 4,17 procent til kurs 225.",2005-11-29T16:27:00+00:00,
https://www.dr.dk/nyheder/penge/nordea-trak-c20-i-ny-rekord,"Den skandinaviske storbank Nordea havde en solid eftermiddag på fondsbørsen. Nordea var sammen med Vestas hovedårsagerne til, at C20 endte 0,6 procent højere i rekordkurs 434,84. C20 indekset blev handlet med omvendt fortegn af de vigtige europæiske fondsbørser, der alle var mildt negative. Udenfor C20 indekset var Bavarian Nordic fortsat en positiv nyhed. Nordea sluttede 4,9 procent højere i kurs 86,5. Spekulationer om synergier med forsikringskoncern Den finske forsikringskoncern Sampo har købt aktier for næsten 1,3 milliarder skroner (1,1 milliarder kroner) i Nordea, og har dermed øget sin ejerandel til 1,2 procent fra tidligere 0,7 procent. Der har tidligere floreret rygter i markedet om, at Sampo skulle være interesseret i at købe den svenske stats ejerandel i Nordea, når den en dag sættes til salg. Interessen skal dog ikke ses som et forvarsel om et muligt opkøb af Nordea. - Jeg ser ikke noget forestående opkøb af Nordea, det ville også være David mod Goliat. Men jeg tror, at Sampo vil forsøge at indgå et samarbejde med Nordea, således at Sampo kan levere forsikringsprodukter til Nordeas kunder i hele Østersøregionen, udtalte analytiker Claus Thestrup fra Svenska Handelsbanken til RB-Børsen. Et eventuelt samarbejde mellem Sampo og Nordea vil dog ikke være uden problemer, da Nordea netop har indgået et samarbejde med Trygvesta om leverancer af forsikringsprodukter til Nordeas kunder, vurderede analytikeren. Trygvesta lukkede 0,6 procent højere i kurs 418,5. Vestas i endnu højere luftlag Vindmøllegiganten Vestas lukkede 2,6 procent i kurs 241,5, efter at Goldman Sachs opjusterede sit kursmål på Vestas til 292,02 fra 229,02 og fastholdt sin ""købs""-anbefaling. Vestas har endvidere landet en ordre på 21 møller af typen V90-3,0 MW. Det nyudnævnte C20-medlem D/S Torm fik et ordentligt kursrap på 3,4 procent til kurs 358,5. Det skete efter de seneste ugers massive kursstigninger grundet opkøbsspekulationer. Tirsdag inden middag meddelte D/S Torms storaktionær Beltest, at der ikke var kommet tilbud på køb af selskabets aktiepost. D/S Torm-aktierne kostede før meddelelsen 370. Amerikansk lov gavner Bavarian Nordic Bavarian Nordic, hvis vigtigste produkt er en koppevaccine, var også i fokus. Den amerikanske kongres har vedtaget et lovforslag, der giver 6 milliarder kroner til biotekselskaber, der udvikler medicin og vacciner mod biologisk krigsførelse. Bavarian regner med, at der kommer noget positivt for selskabet ud af den nye lov. Bavarian endte 4,3 procent højere i kurs 579. Fondsbørsens absolut topscorer blev endnu engang Rovsing, der peb i vejret fra morgenstunden og lukkede hele 39,5 procent højere i kurs 31,1.",2006-12-12T16:40:00+00:00,
https://www.dr.dk/nyheder/penge/god-weekendstemning-loefter-c20-fra-start,"Stemningen på de store europæiske børser er vendt, og det skubber aktierne op. Det britiske, det tyske og det franske indeks åbner alle i positivt terræn, og C20 stiger 2,1 pct. til 287,75. Aktierne i A.P. Møller - Mærsk åbnede fredag morgen 3,8 pct. højere til 33.200 kr. pr. aktie. En halv time inde i handlen så billedet blandt andet sådan ud: SAS stiger 4 pct. til kurs 28,8, efter at British Airways fredag inden markedsåbning aflagde et meget positivt regnskab, der får aktien til at stige 22 pct. i den indledende handel. British Airways' driftsindtjening var klart bedre end analytikerforventningerne, og samtidig hæver selskabet sin fremtidige omsætningsvækstprognose til 4 pct. fra 3 pct. Det britiske flyselskab meddeler i samme forbindelse, at det ikke har haft fusionssamtaler med det spanske flyselskab Iberia, hvilket er interessant for SAS, der meget gerne vil sælge sit spanske flyselskab Spanair. FLSmidth stiger 2,5 pct. til kurs 202, oven på et par dage med kursfald. Franske Lafarge, der er en af FLS' kunder, har aflagt et regnskab for tredje kvartal, der både indeholder en driftsindtjening og en omsætning, der er bedre end at vente. Vestas stiger 5,4 pct. til kurs 272, efter at finanshuset ING fastholder sin ""hold""-anbefaling, mens kursmålet hæves til 260 kr. pr. aktie og bemærker, at det foretrækker Vestas frem for spanske Gamesa. Finanshuset Standard & Poors hæver også sit kursmål til 226 kr. fra 196 kr., men fastholder en ""sælg""-anbefaling.",2008-11-07T09:11:00+00:00,
https://www.dr.dk/nyheder/penge/torsdagens-aktier-c20-trykket-07-pct,"Torsdag middags positive stemning tog en drejning ved amerikansk åbning. I Skandinavien var mobilgiganten Nokia klar med regnskab for første kvartal, som bestemt ikke levede op til markedets forventninger, hvilket sendte aktien godt 12 pct. ned. C20 blev trykket 0,7 pct. ned til 425,62, godt hjulpet på vej af A.P. Møller - Mærsk, Novo Nordisk og Vestas. Halvkedelig dag - Det har været en halvkedelig dag, hvor fokus har været på det dårlige regnskab fra Nokia, som også er med til at påvirke andre sektorer i erhvervsmarkedet. Endvidere florerer der rygter om frygt for yderligere kæmpetab hos amerikanske banker, hvor specielt Citigroup er i søgelyset, udtaler chef for Sales Trading i Danske Markets Mads Zink til RB-Børsen. Danske Bank, som tidligere på torsdagen fik en plads på investeringsbanken Goldman Sachs ""conviction buy list"", endte med C20s største stigning på 2,5 pct. til kurs 175,5. Helt så positivt gik det ikke for Nordea, som smed 0,7 pct. til 77 kr. Men specielt A.P. Møller - Mærsk og Vestas var i modvind og faldt henholdsvis 1,4 pct. til 50.900 kr. og 1,7 pct. til 512 kr. begge uden de store selskabsspecifikke nyheder. Ny ordre på cementfabrik FLSmidth & Co. har fået en ordre på en cementfabrik i Egypten til en værdi af 410 mio. kr., meddeler ingeniørkoncernen. FLSmidth venter, at ordren bidrager positivt til indtjeningen, indtil udstyret til fabrikken er afsendt i midten af 2010. Tidligere på torsdagen oplyste FLSmidth om en anden ny ordre i Mexico til en værdi af 215 mio. kr. Aktien oplevede trods de nye ordrer en modgang på 1,6 pct. til kurs 489. Forsikringsselskabet Trygvesta har behov for at få en ny international partner til industriforsikringer i løbet af ganske kort tid. Ellers kan det blive svært at fastholde de eksisterende kunder og tiltrække nye. Det vurderede vicedirektør hos forsikringsmæglervirksomheden Willis, Erik Qvist, der har ansvaret for at hjælpe de allerstørste virksomheder med at tegne den bedste forsikring. Trygvesta faldt 0,4 pct. til kurs 399,5. Ikke behov for yderligere kapital Biotekselskabet Lifecycle Pharma henter 375 mio. kr. på aktiemarkedet. Biotekselskabets aktieemission er netop overstået, og der blev tegnet 99,62 pct. af de udbudte aktier med fortegningsret. Dermed har Lifecycle Pharma ikke behov for yderligere kapital i den nærmeste fremtid. Blandt køberne var Novo A/S, der er et holding-selskab for Novo-fonden, som nu ejer over en femtedel af aktieandelen i Lifecycle Pharma efter den seneste kapitalforhøjelse. Lifecycle Pharma faldt 0,4 pct. til 27,3, mens Novo Nordisk tabte 1,2 pct. til 328. Om to og en halv måned skal Spanair have nye ejere. Den nuværende ejer SAS oplyste, at det stadig venter at sælge det spanske luftfartsselskab i løbet af 2. kvartal. Endvidere vurderes det, at flere detaljer om salget kan blive offentliggjort i forbindelse med 1. kvartalsregnskabet den 29. april. SAS sluttede 0,5 pct. højere i 42,5.",2008-04-17T15:22:00+00:00,
https://www.dr.dk/nyheder/penge/aktier-novo-baerer-c20-i-land,"C20 var godt hjulpet på vej af Novo Nordisk og A.P. Møller - Mærsk. - Eftermiddagens optur blev afløst af uro efter øgede kredituro grundet meldingerne om forsikringsgiganten AIG, hvor revisorerne fra PricewaterhouseCoopers bemærker, at der er svaghed i bogføringen hos AIG med kredit-derivater, siger afdelingschef for skandinaviske aktier Ole Kjær Jensen fra Sydbank til RB-Børsen. - Rederierne og medicinalselskaberne er med til at begrænse tabene i C20-indekset, mens forsikringsselskaberne Topdanmark og Trygvesta er ramt af AIG-meldingen, vurderede Ole Kjær Jensen. Novo Nordisk blev den mest stigende aktie i C20 regi, og sluttede 2,7 pct. højere i kurs 326. - Novo Nordisk steg efter en opjustering fra det mindre kendte finanshus Sanford Bernstein, skriver Nordea i en markedskommentar. Blandt de cykliske transportaktier var A.P. Møller - Mærsk og D/S Norden de mest positive. A.P. Møller - Mærsk steg 2,3 pct. til kurs 49.200, uden de store selskabsspecifikke nyheder. D/S Norden har fået en ny anbefaling af analytikerne hos Handelsbanken, som indleder dækningen af rederiet D/S Norden med en købsanbefaling, da det vurderes, at aktien er blevet for hårdt ramt af den generelle nedtur på aktiemarkedet. D/S Norden steg 2,2 pct. til 499. - De høje tørlastrater medfører, at Nordens indtjening efter vores vurdering vil nå rekordniveau i 2008. Herefter venter vi, at indtjeningen vil falde i takt med raterne, der påvirkes negativt af øget kapacitet på tørlastmarkedet, bemærkes det i Handelsbankens Finansinfo. SAS var endnu engang i modvind og faldt 3,1 pct. til kurs 40,8, efter udtalelser fra erhvervsmand og bestyrelsesformanden i Dong Energy og Post Danmark Fritz Schur, der skal være ny bestyrelsesformand for SAS. Han udtalte, at hvis strejkerne ikke stoppes, vil SAS dø. - Vi skal ændre kulturen i selskabet. Konfrontationslinien mellem fagforeningerne og ledelsen går ikke mere. Hvis det forsætter, overlever selskabet ikke, og så bliver SAS fusioneret eller nedlagt. Så det er klart, at strejker er fuldstændig uacceptabelt, siger Fritz Schur til RB-Børsen. It-selskabet Danware lancerer mandag i næste uge sin nye version af softwareløsningen NetOp School. Lanceringen af den nye version af NetOp School skal medvirke til at støtte de aktiviteter, som er igangsat og igangsættes i den kommende periode for at bringe omsætningen inden for forretningsområdet Education op på et væsentligt højere niveau. Danware steg 5,4 pct. til kurs 73,5. Vestas mister markedsandele. De seneste tal fra Make Consulting om installeret vindmøllekapacitet indikerer, at markedet i 2007. Tallene indikerer, at Vestas har tabt markedsandel fra 28,2 pct. til lidt under 25 pct. Vestas faldt 1,6 pct. og sluttede i kurs 498.",2008-02-11T16:32:50+00:00,
https://www.dr.dk/nyheder/penge/c20-toerre-taesk-til-danske-aktier,"C20 indekset faldt tirsdag med et ordentligt brag - og sluttede voldsomme 2,7 procent lavere i 461,23 efter at have ligget med tab på 4 procent ved 16-tiden. De europæiske markeder oplevede ligeledes kraftige fald. Et massivt fald på den kinesiske fondsbørs i Shanghai natten til tirsdag startede en lavine, der ikke var til at stoppe. Samtlige aktier i C20 lå med store til kraftige fald, og især A.P. Møller Mærsk og Vestas skilte sig ud som de store tabere. Kinesisk nedtur - Den kinesiske nedtur var den udløsende faktor, men den amerikanske afmatning og det amerikanske vækstscenario er nøglefaktorer for de finansielle markeders udvikling, udtalte cheføkonom Jes Asmussen fra Svenska Handelsbanken til RB-Børsen. A.P. Møller Mærsk aktien raslede ned i dagens marked og blev dermed voldsomt påvirket af det massive fald på 9 procent på børsen i Shanghai. Aktien dykkede 4,5 procent og lukkede i kurs 59.400. Vestas aktien, der ellers har haft en meget gunstig udvikling i februar måned, tog også del i nedturen. Vindmølleaktien blev handlet 3,6 procent ned og sluttede i kurs 266,0. Dagens fald til trods er aktien dog stadig steget med godt 20 kroner siden 1. februar. Vestas kan dog blive yderligere ramt, hvis tilliden til en positiv økonomisk udvikling i Kina fortsat svigter. Kina truer FLSmidth blev også særdeles hårdt ramt i tirsdagens marked med et fald på 7,0 procent til lukkekurs 371. Igen er det tilliden til den økonomiske udvikling i Kina, der lurer i baggrunden. FLSmidth kan nemlig tilskrive Kina en stor del af æren for de flotte vækstrater i indtjeningen. FLSmidth koncernen kommer også onsdag i kikkerten, da virksomheden aflægger helårsregnskab. Regnskabet ventes at fremvise et overskud på 925 millioner kroner før skat i 2006 efter et overskud på 480 millioner kroner i 2005. Overskud en milliard Forsikrings- og bankkoncernen, Alm. Brand, præsenterede et overskud på 1006 millioner kroner før skat efter et overskud på 747 millioner kroner året før. Det var bedre end koncernens opjusterede overskudsprognose på 950 millioner kroner før skat. I helåret 2007 ventes overskuddet at falde til 800 millioner kroner, hvilket skuffede investorerne. Alm. Brand lukkede 5,2 procent lavere i kurs 405,0. Softwareproducenten Simcorp var aktuel med sin regnskabsaflæggelse. Simcorp øgede sit resultat før skat i 2006, og kom ud af året med et overskud før skat på 36,7 millioner euro (273,5 millioner kroner) mod 22,9 millioner euro i 2005. Omsætningen steg med 31 procent til 134 millioner euro. (998 millioner kroner). Simcorp tabte 7,2 procent til kurs 1121.",2007-02-27T17:05:00+00:00,
https://www.dr.dk/nyheder/penge/onsdagens-aktier-voldsomme-stigninger-i-c20,"De danske aktier oplevede onsdag voldsomme stigninger hos flere C20-medlemmer, hvilket skete på en meget positiv dag, skriver RB-Børsen. Det affødte en solid fremgang i C20-indekset på 1,6 procent til 503,35. Investorerne fik pæne kurshop hos Coloplast, Novozymes, Vestas og Genmab. De europæiske fondsbørser oplevede også solide stigninger, hvilket blev understøttet af den positive åbning i USA. Pæn prognose fra Carlsberg Carlsberg lukkede 2,7 procent højere i kurs 717, men bryggeri-aktien havde dog ligget godt 4 procent højere i dagens tidlige handel. Carlsberg aflagde regnskab for første halvår, som indeholdt en opjustering af driftsindtjeningsprognosen. Carlsberg hævede prognosen for resultatet af den primære drift med 300 mio. kr. til 5,0 mia. kr. i 2007, efter at bryggeriet i første kvartal hævede prognosen med 200 mio. kr. til 4,7 mia. kr. Carlsberg oplevede en positiv udvikling på de vesteuropæiske ølmarkeder og har vundet markedsandele på flere af de væsentligste markeder, blandt andet i Storbritannien og i de nordiske lande. - Det er overraskende, at Carlsberg ikke er ramt af udviklingen i Storbritannien, men at omsætningen også der er steget, selvom markedet i halvåret er faldet 5 procent, fremhævede analytiker Stig Nymann i Gudme Raaschou. Det internationale finanshus Exane BNP Paribas hævede sit kursmål på aktierne i den danske bryggerigigant Carlsberg med 20 procent til 837 kr. Godt nyt til Danisco Investorerne i Danisco fik godt salgsnyt fra den amerikanske partner Verenium Corporation, som aflagde regnskab for andet kvartal. Verenium producerer fytase-enzymet Phyzyme gennem en licens-aftale med Danisco. Danisco sluttede onsdag 4,0 procent højere i kurs 417,5. Novozymes, som også producerer enzymer til bioethanol-industrien, steg massive 6,4 procent til 700. Novozymes præsenterer halvårsregnskab på torsdag. Det blev onsdag til et kursspring i Coloplast-aktien, hvilket skete, uden at investorerne fik betydningsfuldt nyt om medicoaktien fra fondsbørsen. Coloplast lukkede 5,8 procent højere i kurs 480. GN op trods problemer med salg GN Store Nord lukkede 2,6 procent højere i kurs 59. Aktionærerne i GN Store Nord vil inden årets udgang blive præsenteret for en ny løsning på det kuldsejlede salg af GN Resound. Det fastslår bestyrelsesformand Mogens Hugo Jørgensen fra GN Store Nord over for RB-Børsen. Onsdag afgjorde en domstol i Tyskland, at salget af GN Resound til Sonova (tidligere Phonak) fortsat ikke kan tillades. Vestas og Genmab i gode stigninger Vestas lukkede 4,0 procent højere i kurs 368. Det skete uden nyheder fra selskabet, mens Genmab steg markant 5,2 procent til kurs 342. Ringkjøbing Landbobank lukkede 1,4 procent højere i kurs 1034, efter at regionalbanken aflagde halvårsregnskab, som indeholdt endnu en opjustering af helårsprognosen. Bankens forretningsomfang stiger fortsat samtidig med, at aktivitetsniveauet blandt bankens kunder er godt.",2007-08-08T15:17:57+00:00,
https://www.dr.dk/nyheder/penge/c20-gik-paa-juleferie-med-lille-plus,"C20-indekset steg 0,2 procent til 435,80 efter tynd handel, hvor fokus var begyndt at rette sig mod spekulationerne om det kommende år. Almindelig Brand ser positivt på 2007, men dog ikke med begejstring. Finanshuset venter, at C20 - eksklusive A.P. Møller - vil stige over 10 procent i 2007. Almindelig Brand ser mest positivt på Vestas, DSV og Novo Nordisk. Vestas faldt 0,4 procent til kurs 229. Vestas er på tærsklen til at kapitalisere på det store turn-around. DSV, som faldt 0,8 procent til kurs 1013, vil vinde på den strukturelle vækst i transporterhvervet. Novo Nordisk anses for at være undervurderet af finanshuset. Novo Nordisk steg 2,1 procent til kurs 477. Finanshuset Gudme Raaschou sænkede sin Bang&Olufsen anbefaling til ""akkumuler"" fra ""køb"" med et tilhørende seksmåneders kursmål på 750 kroner Det er især en risiko for en afmatning i forbruget, der ligger til grund for den ændrede anbefaling. Aktien faldt 1 procent til kurs 719. Det skandinaviske luftfartsselskab SAS fik løftet sit kursmål af Danske Equities til 125 skroner fra 115-120 skroner Flere faktorer peger i den rigtige retning for SAS, vurderede Danske Equities, der fastholdt anbefalingen ""køb"". SAS steg 1,6 procent til kurs 94. Biotekselskabet Bavarian steg 1,9 procent til kurs 587, da der kom positivt nyt frem om selskabets længeventede ordre på koppevaccine fra USA. ALK Abello fortsatte sine gode takter og steg 5,7 procent til i kurs 1367. Torsdag meddelte ALK Abello, at effekten af tabletbaserede vaccine mod græspollenallergi, Grazax, er endnu stærkere i anden behandlingssæson end i første.",2006-12-22T16:23:00+00:00,
https://www.dr.dk/nyheder/penge/c20-aabnede-uden-de-store-udsving,"Ugens sidste handelsdag begyndte med små udsving, da C20-indeksets medlemmer bevægede sig marginalt uden fællesnævner. Eliteindekset steg blot 0,06 pct. til kurs 435,38. De tre store europæiske indeks begyndte fredagen med marginale fald under svag handel. Uden nævneværdige nyheder til investorerne leverede medicinalkoncernen Lundbeck en fremgang på 1,3 pct. til kurs 156,50, hvilket var den største stigning i C20-regi. I modsat retning trak C20-indekset mest betydningsfulde medlem, da Danske Bank tabte 0,4 pct. pct. til kurs 247. Novozymes steg 0,7 til 487,5, mens Danisco åbnede 0,5 pct. højere i kurs 474,5. De to kæmper for at være teknologisk ledende i bioetanolmarkedet. Torsdag blev det offentliggjort, at Daniscos datterselskab Genencor skal levere enzymerne til et større forskningsprojekt, hvor der skal fremstilles ethanol fra biomasse i staten New York i USA Projektet er statsstøttet med 14,8 mio. dollar (84 mio. kr.). DSV, som åbnede marginale 0,1 pct. højere i kurs 1006, vil udbrede sit forretningsomfang, hvilket kan få investorerne til at give vejtransportaktien lidt ekstra opmærksomhed i fredagens handel. Berlingske Business skriver fredag, at DSV vil satse på shipping og luftfart via storopkøb. Vestas tabte marginale 0,2 pct. til kurs 229,5. Vindmølleproducenten annoncerede en torsdag eftermiddag en storordre på 60 styk V90-3,0 megawatt vindmøller til en britiske havvindmøllepark. Vestas bemærkede, at ordren ikke ændrer på de tidligere opstillede forventninger til 2006 eller 2007. Ejendomsselskabet Keops, som åbnede 1,9 pct. lavere i kurs 20,8, forlænger fristen for salg af en svensk ejendomsportefølje. Keops har indgået en betinget aftale om salg af to ejendomsselskaber i selskabet til Essex Invest Sverige. Der ventes en afklaring inden 30. december, skrev selskabet. RTX Telecom tabte 1,5 pct. til kurs 67,5. Telekommunikationsudviklingshuset har løbende fået kurssmæk siden sin helårspræsentation den 11. december, hvor investorerne fik stillet en tabsprognose for helåret 2006/07 i udsigt.",2006-12-22T09:00:00+00:00,
https://www.dr.dk/nyheder/penge/c20-apm-og-db-tyngede-stemningen,"Danske Bank sluttede 1,3 procent lavere i kurs 244,5. Danske Bank har sluttet med at tegne nye aktier i banken, som blev afregnet til kurs 242,5. Det skal delvis finansiere opkøbet af finske Sampo Bank. A.P. Møller-Mærsk fortsatte de seneste dages tilbagegang og tabte torsdag 0,7 procent til kurs 53.400. Også medicinalkoncernen Lundbeck faldt 1,8 procent til kurs 147,3, efter at onsdagens regnskab bød på et kursspring på 5,6 procent. Coloplast steg også i dag med 0,2 procent til kurs 510 efter onsdagens kurshop på 5,5 procent efter det positive regnskab. DSV fortsatte nedtur Og DSV, som onsdag dykkede 6 procent efter det svage regnskab, tabte yderligere 0,4 procent til kurs 1028. Forsikringskoncernen TrygVesta steg 1,1 procent til kurs 422 og kunne dermed fortsætte de seneste dages fremgang. Det sker i kølvandet efter spekulationer om en konsolidering i forsikringsbranchen. Topdanmark tabte 0,3 procent til kurs 880. De defensive aktier i Novo Nordisk steg 0,8 procent til kurs 447,5. Største C20-stigning skulle findes hos Carlsberg, som øgede markedsværdien 1,8 procent til kurs 522. Gidselsituationen på det Carlsberg ejede bryggeri Gorkha i Nepal blev løst. Bryggeriet Royal Unibrew aflagde torsdag morgen regnskabstal for tredje kvartal, hvilket ikke indeholdt overraskelser. Royal Unibrew lukkede 0,8 procent højere i kurs 695. Beskedent fald hos Neurosearch: Biotekselskabet Neurosearch tabte 2,4 procent til kurs 200,5, efter at morgenstunden havde budt på en fremgang på godt 2 procent Neurosearch, som midt på dagen aflagde regnskab og fastholdt underskudsforventningerne, fik hævet sin anbefaling hos Danske Equities til køb med en fair værdi på 230. Neurosearch imponerede onsdag med en kursfremgang på godt 16 procent efter en udvidelse af aftalen med GlaxoSmithKline.",2006-11-16T17:12:01+00:00,
https://www.dr.dk/nyheder/penge/c20-var-top-i-et-fladt-europa,"GN Store Nord blev handlet 3,9 pct. højere til lukkekurs 87,5. Ifølge analytiker Thomas Bernhardsgrutter fra investeringsbanken Cheuvreux kan det skyldes, at en artikel tirsdag i Børsen indikerede, at den første budrunde om salget af GN Resound er holdt. - GN Resound er til salg og er kommet skridtet videre end blot en strategisk overvejelse. Det gav støtte til de positive markedsdeltagere, der mener, at der kan komme en høj salgspris, til at gentage deres anbefalinger, sagde analytiker Bernhardsgrutter til RB-Børsen. Danisco og APM steg pænt Danisco lukkede 3,0 pct. højere i kurs 477 og lå blandt torsdagens højdespringere, hvor også ØK var at finde, da kompagniaktien lukkede 1,9 pct. højere i kurs 269,5. A.P. Møller - Mærsk lukkede 1,9 pct. højere i kurs 48.600. APM's containerdivision kan se frem til stigende containerrater inden for 3-4 måneder, vurderede analytiker Finn Bjarke Petersen fra Standard & Poor's Equity Research. - Vi venter, at markedsbalancen vil forbedres væsentligt hen mod slutningen af 2007, og dermed vil raterne begynde at reagere positivt over de næste 3-4 måneder, skrev Finn Bjarke Petersen i et notat. Standard & Poor's Equity Research fastholder sin købsanbefaling samt kursmålet på 55.000. Nedtur for Carlsberg og ICC Carlsberg lå 0,3 pct. lavere i lukkekurs 477. Bryggerikoncernen vil investere 20 mio. euro (149 mio. kr.) i sin serbiske forretning, Carlsberg Serbia, næste år. Det skal øge kapaciteten, så Carlsberg kan møde den voksende efterspørgsel i Serbien, oplyste Svetlana Poznanovic fra Carlsberg Serbia til RB-Børsen. IC Companys lukkede 4,2 pct. lavere i kurs 344, efter at modetøjsdetailkoncernen leverede et noget slapt helårsregnskab inden markedsåbning. Analytiker Michael Rasmussen fra investeringsbanken Gudme Raaschou var skuffet over selskabets prognose for næste år. Direktør Henrik Theilbjørn mener, at koncernen er godt på vej til at opfylde målet om en omsætning på 3,8 mia. kr. og en overskudsgrad på 13-15 pct. i regnskabsåret 2007/08. Genmab lukkede 4,0 pct. højere til 232. En mulig partneraftale for Genmabs hovedprodukt Humax-CD20 rykker nærmere, vurderede investeringsbanken Goldman Sachs og hæver derfor sit kursmål fra 271 kr. pr. aktie til 324 kr. pr. aktie. Europas største biotekvirksomhed, Serono, fik torsdag morgen et opkøbstilbud fra tyske Merck. Kurspræmien lyder på 20 pct. og er stort set indkalkuleret i Seronos lukkekurs.",2006-09-21T16:17:58+00:00,
https://www.dr.dk/nyheder/penge/sas-og-nordea-i-soegelyset-paa-c20,"C20 lå 0,1 procent højere 392,67. Der var fokus på Nordea og SAS, da den borgerlige valgsejr i Sverige kan betyde, at den svenske stat sælger sine ejendele i de to selskaber. Novo Nordisk blev handlet lavere efter finanshuset Merrill Lynch nedjusterede sin anbefaling. Blandt sidepapirerne steg NKT efter fredagens opkøb i Tjekkiet. Nedjusteret Novo Novo Nordisk åbnede mandag 0,4 procent lavere i kurs 433. Finanshuset Merrill Lynch nedjusterede inden åbning sin anbefaling af medicinalaktien til ""neutral"" fra ""køb"". Analytiker Sachin Jain ser en del risikofaktorer forude. - Risikofaktorene inkluderer volatiliet i forbindelse med resultaterne fra tredje kvartal, øget konkurrence i analogforretningen fra Pfizers inhalerbare insulin Exubera og fra DPP-IV hæmmere som Galvus fra Novartis og Mercks Januviaz, skrev Sachin Jain der har et kursmål på 440 kroner pr. aktie. Lundbeck åbnede 0,4 procent højere i kurs 131,8. Der kan være opkøb på vej, da Lundbeckfonden er klar til at åbne for sin svulmende og voksende pengetank. Det afslørede fondens formand Arne V. Jensen i et interview med Berlingske Business. Nordea og SAS i plus Nordea åbnede 1,3 procent højere i kurs 77,0, mens SAS steg 2,0 procent til kurs 76, efter at søndagens Riksdagsvalg i Sverige faldt ud til fordel for de fire borgerlige partier. Lederen for det konservative parti Moderaterna, Fredrik Reinfeldt, der står til at blive ny statsminister, har tidligere annonceret et frasalg af statslige aktiver herunder de panskandinaviske aktiver i flyselskabet SAS og storbanken Nordea. Bang & Olufsen steg 1,2 procent i åbningshandlen til kurs 613. Producenten af audio- og tv-produkter vil åbne fem til otte nye butikker i Nordamerika i indeværende regnskabsår. Bang & Olufsen er allerede til stede i regionen med 47 showrooms. Selskabet kigger i øjeblikket på faciliteter andre steder i USA og Canada, ligesom der rekrutteres kvalificerede forretningspartnere. Godt NKT-opkøb NKT åbnede 1,6 procent højere i kurs 77,3. Koncernen opkøbte fredag det tjekkiske Kablo Elektro for 835 millioner kroner på gældfri basis. Dermed bliver datterselskabet NKT Cables den toneangivende vesteuropæiske udbyder af kabelprodukter på det østeuropæiske marked. Opkøbet fik roser med på vejen af analytikerne. Flere opkøb er en realistisk mulighed lød det fra direktør Thomas Hofman-Bang fredag over for RB-Børsen. Brdr. Hartmann blev handlet 1,8 procent højere til kurs 231. Koncernen har revideret sin vækstplan og opgiver at blive en stor global koncern for i stedet at satse på vækst i Europa. Det skrev Berlingske Business Søndag. Den oprindelige vækstplan, der blev lanceret for fem et halvt år siden, indebar et erobringstogt i Nord- og Sydamerika. Det forsøg har givet koncernen et tab på en kvart milliard kroner. Kilde: RB-Børsen",2006-09-18T07:46:08+00:00,
https://www.dr.dk/nyheder/penge/c20-tab-med-skuffende-group-4-regnskab,"Handlen på Københavns Fondsbørs endte mandag med tab, og C20 lukkede 0,7 procent lavere i 388,36. Group 4 Securicor skuffede investorerne med et svagt regnskab. Blandt sidepapirerne steg den svenske børsoperatør, OMX, på opkøbsspekulation. Mærsk lukkede lavere A.P. Møller - Mærsk lukkede 1,6 procent lavere til kurs 48.600. Containermarkedet når først bunden i 2007, og risikoen for estimaterne ligger derfor på den negative side for de næste 12-24 måneder, vurderede analytiker Mark McVicar fra Dresdner Kleinwort, der mandag i et notat fastholder anbefalingen ""sælg"" og kursmålet på 45.000. Rederikoncernens olieudvindingsdivision Maersk Oil hentede mindre olie op fra Nordsøen i august end i samme måned året før, skrev A.P. Møller Mærsk. Group 4 ned til kurs 18,2 Group 4 Securicor lukkede 3,7 procent lavere til kurs 18,2. Vagt- og sikkerhedskoncernen aflagde et svagt halvårsregnskab, der viste pres på indtjeningsmarginalen på flere europæiske markeder samt overvejelser om et salg af de tyske værdihåndteringsaktiviteter. Group 4 Securicor er fortsat på rette vej mod målet om en indtjeningsmargin på 7 procent, men det sker hverken i år, næste år eller for den sags skyld om to år. Det vurderede direktør Nick Buckles. - Group 4 Securicor har efter vores vurdering en god strategisk position til en løbende forbedring af driftsmarginen kombineret med en fortsat høj organisk vækst, skrev analytiker i Jyske Bank Jesper Klitgaard Frederiksen. Group 4 Securicor fik anbefalingen ""overvægt"" af Sydbank, der dog betegnede halvårsregnskabet som ""ikke prangende"". Forsikringsaktier skraber bunden Forsikringsaktierne i C-20 var blandt mandagens bundskrabere i indekset, da Trygvesta lukkede 1,4 procent lavere til kurs 345, og Topdanmark blev handlet 2,6 procent lavere til lukkekurs 802. Danske Bank blev handlet 0,3 procent højere til lukkekurs 222,8, efter at finanshuset Merrill Lynch inden åbning opjusterede anbefalingen af Danske Bank til ""køb"" fra ""neutral"". Kursmålet blev sat til 261 kroner. Nordea blev nedjusteret til ""neutral"" fra ""køb"" og lukkede 1,4 procent lavere i kurs 72,8. OMX forhandler med Nasdaq om salg OMX lukkede 6,2 procent højere i kurs 103. Børsselskabet, der driver børserne i København, Stockholm og Helsingfors, forhandler med amerikanske Nasdaq om at blive købt. Det skrev den britiske avis, Financial Times. ALK-Abello lukkede 0,8 procent højere i kurs 773. Jyske Bank opjusterede sin anbefaling til ""køb"", efter at analytiker Casper Runge Albæk forventer en overordentlig begivenhedsrig afslutning på regnskabsåret. United Plantation Africa dagens højdespringerCitrusproducenten United Plantation Africa lukkede 53,2 procent højere i kurs 3,83 og blev dermed mandagens højdespringer. Ejendomsudviklingsselskabet Keops lukkede 2,8 procent lavere i kurs 17,2. Analytikerne hos Nordea fastholder deres anbefaling ""stærk salg"" af ejendomsudviklingsselskabet.",2006-09-11T15:56:00+00:00,
https://www.dr.dk/nyheder/penge/c20-dsv-foerte-i-mindre-tab,"De danske aktier åbnede onsdag med små tab, og C20 åbnede 0,1 procent lavere i 381,48. Transportselskabet DSV skuffede investorerne en anelse med halvårsregnskabet. Blandt sidepapirerne var Thrane & Thrane fremme med et flot regnskab. DSV tabte en smule ovenpå regnskab DSV kom ikke med en opjustering af helårsprognosen i halvårsregnskabet, hvilket nogle analytikere havde håbet på. DSV tabte 1,4 procent til kurs 969 i den første handel. Vejtransportkoncernen hævede dog sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningsside, mens omsætningen lå marginalt over analytikernes forventninger. Med god fart i transportkoncernen DSV's andet kvartal, så vurderede FIH, at DSV er forsigtig i sin udmelding for hele 2006. - Umiddelbart forventer vi en svag nedjustering af vores estimater for 2006, mens effekten i 2007 og 2008 vil blive opvejet af de højere end ventede synergieffekter i Frans Maas. DSV's eget budget for 2006 virker konservativt i lyset af den fortsat høje vækst i 2. kvartal, skrev FIH Capital Markets kort efter regnskabsaflæggelsen fra DSV. Vestas lavere før regnskab Vestas åbnede 1,6 procent lavere i kurs 170,3. Investorerne, som afventer Vestas' regnskabsaflæggelse på torsdag, fik nyt fra den indiske konkurrent Suzlon, som har fået to ordrer på sammenlagt 60,9 MW i Europa. Den ene ordre er på vindmøller med en samlet kapacitet på 39,9 MW til Portugal og den anden på vindmøller med en samlet kapacitet på 21 MW til Italien. Ordregiver i Italien er Maestrale, mens det er Technologias Energenticas, der står bag den portugisiske ordre. Topdanmark blev handlet 1,6 procent højere til kurs 853. Forsikringskoncernen skuffede tirsdag investorerne med halvårsregnskabet og tabte 1,8 procent. Topdanmark fastholdt forventningerne til helåret, men justerede dog forventningen til nøgletallet combined ratio til ""knap 88"" fra ""omkring 89"", hvilket viser øget tro på skadesforsikringsaktiviteternes indtjeningsevne. Thrane & Thrane steg ovenpå regnskab Novozymes steg 0,5 procent til kurs 402,5. Enzymproducenten købte 600.000 stk. B-aktier fra Novo A/S til en værdi af 241,3 millioner kroner Købet er et led i Novozymes' løbende aktietilbagekøbsprogram, der i alt lyder på 4 milliarder kroner. Thrane & Thrane var ligeledes aktuel med regnskab, det indeholdt tal for første kvartal. Der viste fremgang i omsætningen til 197,2 millioner fra 144,2 millioner kroner Driftsindtjeningen steg til 12,1 millioner kroner for kvartalet mod 0,4 millioner kroner i forhold til samme kvartal i fjor. Thrane & Thrane fastholder de tidligere opstillede forventningerne, som blev hævet ved annonceringen af opkøbet af Neras mobile satellitkommunikationsaktiviteter. Thrane & Thrane åbnede 1,2 procent højere i kurs 345. Norden i fremgang Genmab åbnede 0,5 procent lavere i kurs 198. Biotekselskabet aflagde tirsdag regnskab efter de danske markeder havde lukket. og gentog sine helårsforventninger i regnskabet for første halvår. Selskabet venter et driftsunderskud for 2006 på 490 - 530 millioner kroner D/S Norden steg 0,3 procent til kurs 3060 efter regnskabspræsentationen. D/S Norden fastholdt de opjusterede forventninger fra 3. august. Opjusterede havde afsæt i driften, men også avancer fra salg af et skib, forklarede Carsten Mortensen. Fragtindtægterne er faldet med 25 procent til 523 millioner dollar, og omkostningerne er faldet med 18 procent til 458 millioner dollar.",2006-08-23T08:00:18+00:00,
https://www.dr.dk/nyheder/penge/c20-p-moeller-maersk-steg,"A.P. Møller - Mærsk leverede fredag et onemanshow i C20 indekset, der lukkede 0,5 procent højere i 381,53, mens Trygvesta igen var at finde i gabestokken efter torsdagens svage regnskabspræsentation. Dagens kursraketter var Neurosearch og Danionics. Flysalg gav medvind til Mærsk A.P. Møller - Mærsk lukkede 1,6 procent højere i kurs 43.900. Rederikoncernen er ved at afslutte salget af seks af sine ti tilbageværende Boeing 737-fly til en samlet værdi af 960 millioner kroner, samtidig er der fundet en køber til yderligere tre Boeing 737'er, men der mangler endnu en gennemgang af flyenes tekniske forhold før salget effektueres. Det oplyser Bent Erik Carlsen, direktør for industriselskaberne i koncernen, til RB-Børsen. Torsdag solgte Mærsk-rederiet Safmarine datterselskabet Portlink. Coloplast fortsat ned Coloplast lukkede 0,7 procent lavere i kurs 450. Selvom torsdagens kvartalsregnskab fra Coloplast indeholdt et par negative overraskelser, så fastholder Gudme Raaschous analytiker Anette Rye Larsen, at aktien er attraktiv, og hun fastholder anbefalingen ""akkumuler"". Kursmålet sættes til 535 kroner på 6 måners sigt. Standard & Poor's Equity Research sænkede anbefalingen til ""sælg"" fra ""hold"" og skar kursmålet til 440 fra 458. William Demant lidt lavere William Demant lukkede 0,7 procent lavere til kurs 439. Torsdagens regnskab for første halvår var så godt, som det kan gøres, og Danske Equities fastholder derfor sin købsanbefaling af høreapparatkoncernen. Analytiker Martin Parkhøi venter fortsat, at William Demant lander et resultat for helåret i den høje ende af prognoseintervallet. De eneste små pletter var et svagere cash flow samt kommentarerne om et svagere marked for høreapparater i andet kvartal. Høreapparattet Oticon Delta kan give endnu en opjustering i løbet af efteråret. Det er vurderingen fra Gudme Raaschou i en kommentar, der fastholder anbefalingen ""akkumuler"" med kursmålet 475 kroner Analytiker Rune Møller fra Jyske Bank fastholdte reducer-anbefalingen, da aktien ligger 33 procent over den vurderede fair værdi på 333 kroner pr. aktie. Banken var dog imponeret over torsdagens regnskab. - Vi forventer, at William Demant i år vælter Siemens Hearing af pinden som branchens største, skrev analytiker Rune Møller fra Jyske Bank i et notat. FLS op efter regnskab Trygvesta lukkede 2,3 procent lavere i kurs 362. Det sker efter torsdagens tab på over 2 procent Halvårsregnskabet fra Trygvesta har fået analytiker Duncan Russell fra Fox-Pit, Kelton til at nedjustere sin anbefaling af aktien til ""underperform"" fra den neutrale anbefaling ""in line"". Modsat vurderede Danske Equities, at regnskabet var stærkt og ikke gav anledning til at ændre på købsanbefalingen og kursmålet på 445. FLSmidth lukkede 3,2 procent højere i kurs 258. Efter det flotte regnskab torsdag fastholder Danske Equities sin købsanbefaling. - Vi fastholder vores købsanbefaling, da stærke underliggende markedsbetingelser inden for både cement og mineraler kombineret med ledelsens fortsatte fokus på ordreudførelsen understøtter fortsat høj indtjeningsvækst i de kommende år, skrev analytiker Stig Frederiksen fra Danske Equities. Bonus på sidepapirer Neurosearch steg 8,6 procent og lukkede i kurs 190. Det danske biotekselskab Neurosearch har fået myndighedsgodkendelse til at indlede et fase-IIb forsøg med et produkt mod fedme. - En tidlig partneraftale om produktet kan sende kursen opad. Indtil videre følger udviklingen af fedmeproduktet tidsplanen, og jeg tror, at der kan ligge meget værdi i det her projekt, sagde Anette Rye Larsen fra investeringsbanken Gudme Raaschou til RB-Børsen. Danionics lukkede 20,5 procent højere i kurs 24,1. Batteriproducenten steg torsdag svimlende 55 procent efter en stor ordre.",2006-08-18T15:56:18+00:00,
https://www.dr.dk/nyheder/penge/novo-og-maersk-holdt-c20-oppe,"De danske aktier gik tirsdag mod strømmen med små stigninger, hvor de europæiske børser var præget af større tab, da USA åbnede i negativt terræn. C20 lukkede 0,1 procent højere i 369,72, hvor Novo Nordisk og A.P. Møller Mærsk holdt hånden under eliteindekset, da især Danske Bank og Vestas tyngede. Svært for Novos Levemir i USA Novo Nordisk vandt 1,1 procent til kurs 364. Forårets storstilede lancering af insulinanalogen Levemir i USA er årets altoverskyggende fokus for danske Novo Nordisk. Indtil videre har Novo Nordisk opnået en markedsandel på 1,6 procent med Levemir, viser nye tal fra IMS ifølge Credit Suisse. Novo Nordisk konkurrerer med den franske medicinalgigant Sanofi Aventis, der med det tilsvarende produkt Lantus sidder solidt på markedet. Analytiker Anette Rye Larsen fra investeringsbanken Gudme Raaschou sænkede tirsdag sit kursmål til 400 fra 430 grundet et tilsyneladende svagt salg af blødermedicinen Novoseven, og ændrede tilskudsregler i Tyskland. Blandt bankaktierne i C20 tabte Nordea 1,7 procent til kurs 71,8, og Danske Bank tabte 1,1 procent til kurs 221,5, mens Jyske Bank vandt 0,5 procent til kurs 327. Maersk-partner køber op A. P. Møller - Mærsk steg 0,9 procent til lukkekurs 44.500. Olieudvindingsselskabet Anadarko, der samarbejder med Mærsk Olie & Gas om felterne i Algeriet, fik godkendt opkøbet af de to olieselskaber Kerr-McGee og Western Gas Resources. Andarko bød i juni i alt 23,3 milliarder dollar (136,2 milliarder kroner) for de to olieselskaber et tilbud begge selskaber har accepteret. Vestas tabte 0,5 procent til kurs 156,8. Den tyske konkurrent Repower har fået en italiensk ordre på 20 vindmøller af typen MM82. Ordren er en del af en stor rammeaftale med den franske energikoncern EDF. I rammeaftalen har Repower forpligtet sig til at levere 140 vindmøller med en samlet effekt på 280 MW frem til 2008. Godt nyt for Novozymes og Danisco De amerikanske produktionstal for bioethanol fortsatte med 24 procent vækst i maj de foregående måneders dobbeltcifrede vækst. I april var væksten på 20 procent, mens den samlede vækst i årets første seks måneder var på 22 procent, skriver Danske Equities i en kommentar. Det er især Novozymes, der står stærkest med en markedsandel på 90 procent for lavtemperatur-enzymer til ethanol-markedet, mens Danisco gennem datterselskabet Genencor er ved at bide sig fast i markedet. Væksten er drevet af kravene om udfasning af den miljøskadelige benzintilsætning MTBE, og det vil fortsætte i resten af året og til næste år, vurderer Danske Equities, der fastholder anbefalingen ""køb"" af Danisco-aktien, mens Novozymes-aktien får en ekstra tak med ""stærkt køb"". Danisco vandt tirsdag 0,4 procent til kurs 432,5, mens Novozymes steg 0,4 procent til kurs 389,5. Gode russiske tal Carlsberg lukkede tirsdag 0,2 procent højere i kurs 432. Bryggeriet BBH, der er Carlsbergs joint venture i Rusland med Scottish & Newcastle (S&N), ventes at vise fremgang i andet kvartal. Det vurderer analytikere hos Goldman Sachs og Dredsner Kleinwort. BBH tegner sig for ca. 35 procent af Carlsberg driftsindtjening (EBIT) og derfor spiller resultatet onsdag fra BBH en væsentlig rolle i vurderingen af Calrsbergs resultat. Blandt sidepapirerne lukkede FLS 0,9 procent højere i kurs 229,5. FLSmidth og Potagua FLS har truffet den endelige beslutning om en skattepligtig fusion mellem de to selskaber med FLSmidth & Co. som det fortsættende selskab, og Potagua FLS som det ophørende selskab.",2006-08-01T16:06:27+00:00,
https://www.dr.dk/nyheder/penge/c20-i-negativt-farvand-efter-fald-hos-p-moeller,"Københavns Fondsbørs kom torsdag aldrig helt op i tempo, og C20 lukkede 0,6 procent lavere i 402,63, mens de europæiske indeks kravlede marginalt højere. Aktieboks: Nedtur for APM A. P. Møller trak ned Største hindring for en stigning i C20 var kursfaldet hos A.P. Møller - Mærsk. GN Store Nord var i fokus, da et nyt afgørende produkt er på trapperne fra høreapparatdivisionen. Blandt sidepapirerne steg Pharmexa, efter at selskabet torsdag afholdte kapitalmarkedsdag. A.P. Møller-Mærsk (APM) lukkede torsdag 2,5 procent lavere i kurs 50.700 og tabte derved en anelse af onsdagens kurshop på godt 4 procent. Ifølge Carnegie opjusterede Drewry Shipping Consultants onsdag prognosen for fragtraterne for 2006-08 med 2,1-3,3 procent og noterede, at rederikoncernen er ""ovre det værste"". Carnegie gentog sin anbefaling ""outperform"" og kursmålet på 56.000-60.000 kroner pr. aktie. APM og partnerne i den ratesættende sammenslutning Far Eastern Freight Conference (FEFC) sænker i november brændstoftillægget på ruterne fra og til Nordeuropa og Middelhavet med 12 procent til 264 dollar pr. teu (20 fods containerenhed). Det fremgik af en pressemeddelelse fra FEFC. Løfter om nyt produkt GN Store Nord forholdt sig som ventet totalt tavs om strategiovervejelserne for høreapparatproducenten GN Resound. Til gengæld meddelte informationschef Morten Kjellev, at høreapparatdivisionen inden længe er parat med lanceringen af et nyt produkt, som selskabet har store forventninger til. GN Store Nord lukkede 0,3 procent højere i kurs 88,8. Aktieboks: Vestas op Vindenergi i vælten Vestas lukkede 0,5 procent højere i kurs 157. Vindmøllekoncernen er optimistisk omkring markedsudviklingen over de kommende år. Det sagde koncernchef Ditlev Engel i et interview med Bloomberg TV i Washington. - Vækstscenariet for vindenergi er meget robust, og vi ser en overvældende interesse for vindenergi, sagde Ditlev Engel til Bloomberg TV. Investorerne noterede sig ligeledes, at den amerikanske konkurrent, GE Wind, har kunnet overføre de stigende komponentomkostninger over på kunderne og lidt til. Det skrev Bloomberg News. Markant stigning til Pharmexa Blandt sidepapirerne lukkede Pharmexa 4,2 procent højere 17,5, efter at selskabet torsdag afholdt kapitalmarkedsdag, hvor investorerne fik budskabet, at selskabet aldrig har været i en bedre situation, end det er i dag. Det konstaterede direktør Jakob Schmidt. Ud over den konstatering bød kapitalmarkedsdag ikke på nyt for de investorer og analytikere, der følger selskabet tæt. Stewardesser truer med strejke SAS blev handlet 1,3 procent lavere til lukkekurs 77. Torsdag afsendte stewardesserne andet konfliktvarsel. Det betyder, at SAS må lade flyene stå på jorden fra den 10. oktober, medmindre forligsmanden kan diske op med en løsning. TK Development lukkede 0,7 procent lavere i kurs 71. Investeringsbanken Carnegie fastholdt anbefalingen ""outperform"" med et kursmål på 90-95 for TK Development. Analytiker Michael West Hybholt fra Nordea fastholdt anbefalingen ""stærk salg"" med kursmålet 59.",2006-09-28T15:46:00+00:00,
https://www.dr.dk/nyheder/penge/c20-drevet-frem-i-rekord,"Dagens hovedtema var forsikringsaktierne, da Topdanmark hævede sin overskudsprognose for helåret. Topdanmark steg 5,19 procent til kurs 871, mens det rendyrkede skadesforsikringsselskab TrygVesta blev hevet 4,11 procent højere i kurs 392,5. Opjustering Topdanmark opjusterede overskudsprognosen for helåret 2006 med 200 millioner kroner til 1,345-1,450 milliarder kroner efter skat. Det skyldes både lavere skadeserstatninger samt et bedre investeringsresultat, skrev Topdanmark. Ledelsen hæver samtidig sine forbedringer til udviklingen i selve skadeforretningen, da forventningerne til nøgletallet combined ratio er sat ned til 87 procent fra 88 procent i 2006. Jo lavere combined ratio, jo bedre indtjening i skadesforsikringsaktiviteterne. - Det er positivt - som en opjustering altid er. Selskabet opjusterer med mindst 200 millioner kroner, hvor de 60 millioner kommer fra driften, mens resten er hentet på investeringsresultaterne. Og det vidste man jo på forhånd, hvis man havde fulgt lidt med på aktiemarkederne, sagde analytiker Stig Nymann fra investeringsbanken Gudme Raaschou til RB-Børsen. Kraftig fremgang til Danske Bank Også Danske Bank lukkede med kraftig kursfremgang, da bank-aktien steg 2,72 procent til kurs 255,00. Svenska Handelsbanken hævede sit kursmål på Danske Bank med 10 kroner til 265, og samtidig gentog Handelsbanken sin svage købsanbefaling ""Akkumuler"". Rederigiganten A.P Møller-Mærsk endte mandag i kurs 54.900 hvilket er en fremgang på 1,67procent Det var den gode stemning på de europæiske børser, der sendte Mærsk aktien op. Også DSV og ØK nød godt af den gode stemning. DSV steg 1,69 procent til kurs 1083, og ØK gik op 1,03 procent til kurs 293. Flere analytikere venter en opjustering fra ØK, når selskabet aflægger regnskab på onsdag. GN fastholdt forventninger GN Store Nord kom mandag over middag med tredje kvartals regnskab, hvilket affødte et kursfald på 0,91 procent til kurs 81,5. GN Store Nord fastholdt helårsforventningerne, hvilket også var ventet af analytikerne. Regnskabet indeholdt kun meget få nyheder, da mange af tallene allerede var blevet fremlagt i forbindelse med salget af Resound til Phonak. Blandt sidepapirerne kom softwarevirksomheden Maconomy med kvartalsregnskab og gentog forventningerne til helåret 2006. Selv ikke den positive stemning på markedet kunne rede Maconomy fra et fald på 4,9 procent til kurs 13,6. Ejendomsudviklingsaktierne havde en god dag. Keops lukkede med et plus på 16,44 procent i kurs 26,2 efter nyheden om, at Eric Rylberg indtræder i direktionen. Ejendomsudviklingskoncernen Sjælsø Gruppen lukkede 6,37 procent højere i kurs 1920.",2006-11-06T16:43:33+00:00,
https://www.dr.dk/nyheder/penge/c20-stiger-med-ap-moeller-maersk,"Danske aktier kom godt fra start mandag morgen, da A.P. Møller-Mærsk blev hjulpet på benene efter fredagens øretæve. Novo Nordisk aktionærerne lod sig ikke skræmme af udsigten til ny kopimedicin, mens Nordea trak ned i det samlede C20 regnskab, der ved 9.35-tiden viste en stigning på 0,43 procent til 386,7. Novozymes lagde sig med en stigning på 1,4 procent til 374,00 i spidsen for de tyve største og mest handlede aktier på fondsbørsen. Aktieboks: OMXC20 APM holder lav profil Aktier i APM åbnede 1,05 procent højere i 57.700. Sammensmeltningen af A.P. Møller - Mærsks containerrederi, Mærsk Sealand og hollandske Royal P&O Nedlloyd skulle have været lanceret med pomp og pragt mandag. Men krisen om Muhammed-tegningerne har fået Mærsk til at droppe planerne og holde lav profil i stedet, skriver shippingavisen Lloyd's List. Novo en smule op Aktier i Novo Nordisk åbnede marginale 0,14 procent højere i 354,00, efter at den danske medicinalkoncern for første gang kan se frem til decideret kopikonkurrence på kerneforretningen insulin. Indiens største biotekselskab planlægger en lancering af konkurrerende medicin til Novo allerede så tidligt som inden for seks måneder, skriver Økonomisk Ugebrev. Europæiske partnere er allerede fundet for alle de vigtigste markeder i Europa. - Erfaringerne fra Indien peger på styrtdyk i priserne på insulin, skriver ugebrevet. Rygter om bankovertagelse Danmarks fjerde største bank målt på markedsværdi, Roskilde Bank, åbnede 0,8 procent højere i 1057,00, da banken ifølge Berlingske Business er kandidat til at blive overtaget, da ledelsen har fået flere henvendelser. Amagerbanken steg 1,1 procent til 1596,00 i mandagens tidlige handel forud for sin årsregnskabspræsentation. Banken opjusterede i december forventningerne til årets resultat og venter nu en basisindtjening på 340-360 millioner kroner fra tidligere 285 millioner kroner til 310 millioner kroner og et overskud før skat på 510-530 millioner kroner mod 318 millioner kroner i 2004. Grønlandsbanken vokser Sparekassen Faaborg er også regnskabsaktuel senere mandag, mens Grønlandsbanken inden fondsbørsens åbning præsenterede en vækst i basisindtjeningen på 33 procent i 2005. Grønlandsbanken venter en fortsat vækst i 2006 i basisaktiviteterne. For hele 2006 venter Grønlandsbanken at basisindtjeningen bliver 10 procent højere end i 2005. Grønlandsbankens aktier faldt 0,9 procent til 560,00. Bodilsen Holding åbnede 6,25 procent lavere i 22,50, da møbelkoncernen efter lukketid på fondsbørsen fredag atter sænkede forventningerne til resultatet for 2005. Bodilsen venter nu et underskud af den primære drift på 40 millioner kroner mod det tidligere ventede underskud på 25 millioner kroner.",2006-02-13T09:04:14+00:00,
https://www.dr.dk/nyheder/penge/c20-holdt-i-plus-af-danisco,"Danisco var det oplivende moment på en ellers halvtrist dag. C20 steg 0,08 procent til 392,52. I den anden ende var der tab til medicinalvirksomhederne Lundbeck og Novo Nordisk. Danisco gav baghjul Danisco gav hele indekset baghjul ved at levere et overraskende flot kvartalsregnskab. Det fik aktien til at stige med 4,9 procent til kurs 460. Flere analytikere bemærkede, at det er for tidligt for Danisco at opjustere prognoserne trods det gode kvartalsregnskab. Smæk til medicinalindustrien Der var smæk til både Lundbeck og Novo Nordisk. Lundbeck faldt 1,7 procent til kurs 129,5, da medicinalvirksomheden tirsdag morgen blev nedjusteret af finanshuset Dresdner Kleinwort til ""reducer"" fra ""hold"", og samtidig blev kursmålet sat til 120. Verdens største insulinproducent Novo Nordisk tabte 1,8 procent og endte i kurs 431. Investorerne spekulerer måske stadig over mandagens anbefalingssænkning fra finanshuset Merrill Lynch, som sænkede anbefalingen til ""neutral"" fra ""køb"". Fremgang til Mærsk A.P. Møller - Mærsk steg 1,3 procent til kurs 48.200 uden nyheder sendt via fondsbørsen. Forsikringsbranchen konsoliderer sig Kreditvurderingsinstituttet Standard Poor's satte gang i konsolideringsspekulationer i forsikringsbranchen. Lempeligere kapitalkrav - Solvens II - kan starte en konsolideringsbølge blandt de nordiske forsikringsselskaber på sigt. C20 indeksets forsikringsselskaber omsatte dog ikke nyheden til gevinster, da Topdanmark tabte 1,1 procent til kurs 809, mens TrygVesta tabte 1 procent til kurs 343,5.",2006-09-19T15:42:00+00:00,
https://www.dr.dk/nyheder/penge/c20-praeget-af-negativ-europaeisk-stemning,"De danske aktier var mandag presset af den negative stemning på de europæiske børser, hovedsagelig skabt af en stigning i olieprisen. C20 indekset lukkede 0,6 procent lavere i 375,51. A.P. Møller - Mærsk gik enegang mod strømmen og lukkede i positivt terræn. ØK og Vestas blev dagens største tabere i C20 regi. Mærsk sættes lavere A.P. Møller - Mærsk blev handlet 0,5 procent højere til kurs 43.100. Rederiet blev sat under lup af analytiker Tue Østergaard fra Gudme Taaschou, som ikke vil afvise endnu en nedjustering fra APM. Investeringsbanken fastholder anbefalingen ""reducer"" med et kursmål på 38.000. - En nedjustering kan ikke afvises, selvom vi mener, at Maersk Line må have vurderet effekten af de nye kontrakter, før nedjusteringen kom i juni, skriver Tue Østergaard i en kommentar mandag. Analytikeren skønner, at A. P. Møller - Mærsk når et salg på 263,4 milliarder kroner og et overskud før skat på 34,5 milliarder kroner for hele 2006. Novo Nordisk faldt Novo Nordisk lukkede 0,5 procent lavere i kurs 396. Analytiker Tero Weckroth fra Dresdner Kleinwort har løftet sit kursmål på Novo Nordisk til 330 kroner fra tidligere 320 kroner, men analytikeren fastholder sin salgsanbefaling af medicinalkoncernen. Tero Weckroth ser en lang række problemer i horisonten for Novo Nordisk. ØK tabte 2,1 procent til kurs 229,5, mens Vestas lukkede 1,8 procent lavere til kurs 164. Det skete uden nyheder sendt ud fra selskaberne via Københavns Fondsbørs. Den toneangivende 10-årige danske statsobligation lukkede mandag 0,01 point lavere i kurs 100,32 med en effektiv rente på 3,95 procent Blandt realkreditobligationerne sluttede 4-35'erne 0,05 højere i kurs 91,75 med en effektiv rente på 4,85 procent - Obligationskurserne brugte mandag til at konsolidere sig efter fredagens meget svage amerikanske arbejdsmarkedsrapport, udtalte chefanalytiker Søren Nielsen fra Nykredit Markets til RB-Børsen.",2006-08-07T15:55:22+00:00,
https://www.dr.dk/nyheder/penge/c20-steg-i-loebet-af-eftermiddagen,"En fremgang på en halv procent til C20 var ikke dårligt efter en dag med marginale udsving på alle de europæiske markeder. Hvor skal Mærsk hen? A. P. Møller Mærsk begyndte dagen i negativt terræn, men fik vendt skuden og endte med et plus på 1,2 procent til kurs 51.900. Skibsreder Eivind Kolding satte fokus på container- rederi aktiviteterne. Han vurderede, at A.P. Møller - Mærsk kan skære op til 30 procent af omkostningerne ved gigantskibe. Alligevel fastholdt FIH Capital Markets anbefalingen ""reducer"" på A. P. Møller Mærsk. Det skyldes generel frygt i markedet for at yderligere fald i raterne for containerfragt hæmmer købelysten blandt investorerne. Trygvesta frem på ny forsikring Forsikringskoncernen Trygvesta lå lunt i svinget hele dagen og lukkede med en fremgang på 1,3 procent i kurs 364,5. Trygvesta går i direkte konkurrence med detailhandlens tillægsfor- sikringer, der dækker hjemmets elektriske apparater i fire år mod funktionsfejl. Forsikringen koster 485 kroner om året og har en selvrisiko på 1000 kroner. Stigninger uden specifikke nyheder Der var rekordkurser for Novo Nordisk, som steg 1,45 procent til 455 kroner, for ØK, som steg 1,93 procent til 290 kroner, og for Nodea, som steg 0,63 procent til 80,50 kroner.",2006-10-12T15:46:00+00:00,
https://www.dr.dk/nyheder/penge/c20-rekord-anden-dag-i-traek,"Det danske C20 indeks endte noget højere, efter at morgenstunden havde budt på betydelige kursfald. C20 lukkede 0,3 procent højere i 417,05 og leverede rekord for anden dag i træk. Novo Nordisk fik vekslet morgenens tab til et lille plus og var med til at trække indekset højere sammen med A.P. Møller-Mærsk. Hos sidepapirerne var der store udsving at finde hos FLSmidt og Bavarian Nordic. Regnskabstal fra Novo Nordisk-konkurrenter Investorerne i Novo Nordisk fik torsdag morgen regnskabsnyt fra de schweiziske kanter via konkurrenten Novartis. I regnskabet havde Novartis blandt andet fokus på diabetes-2-middel Galvus, som inden årets udgang afventer svar på en ansøgning i USA. Eli Lilly, der er konkurrent til både Novo Nordisk og Lundbeck var også regnskabsaktuel. Eli Lilly's antidepressive middel Cymbalta viste en imponerende vækst på hele 91 procent til 348 millioner dollar i kvartalet. Novo Nordisk steg 0,2 procent til rekordkurs 458 kroner, mens Lundbeck faldt 0,4 procent til kurs 137,5 kroner APM opkøb ikke på vej A.P. Møller-Mærsk steg 0,4 procent til kurs 52.000. Spekulationerne om tyske TUI's interesse i et salg af containeraktiviteterne, Hapag Lloyd, florerede i markedet. Et APM opkøb ses dog ikke ligge lige om hjørnet. På kort sigt skal integrationen af P Nedlloyd dog først være på plads, før der investeres stort igen, vurderede analytiker Steven Brooker fra Enskilda Securities. TrygVesta steg 1,1 procent til kurs 382. Forsikringsselskabet vil stille garanti på tværs af Norden i samarbejde med datterselskabet Dansk Kaution under navnet TrygVesta garanti. Topdanmark lukkede 1,6 procent højere i 818,0, mens Carlsberg vandt 1,4 procent og lukkede i 511. Store udsving hos FLSmidt og Bavarian Nordic Blandt sidepapirerne steg biotekselskabet Bavarian Nordic 3,2 procent til kurs 380 kroner Det sker efter en udtalelse fra selskabets formand, Asger Aamund, om, at det danske biotekselskab meget vel kan være på vej til endeligt at modtage den store ordre på koppevacciner fra USA. Asger Aamund siger til RB-Børsen, at selskabet næsten dagligt er i kontakt med de amerikanske myndigheder. Biotekselskabet Genmab lukkede 0,9 procent lavere i kurs 269, efter at Genmab onsdag steg hele 9 procent Investeringsbanken Gudme Raaschou sænkede anbefalingen i Genmab til akkumuler fra køb. En opjustering fra Ringkjøbing Bank kom i forbindelse med aflæggelsen af nimånedersregnskabet, hvor overskudsprognosen blev hævet med 20 millioner kroner til 155 millioner før skat. Nørresundby Bank leverede en opjustering uden regnskabsaflæggelse. Ringkjøbing Bank steg 1,6 procent til kurs 757, mens Nørresundby Bank steg 0,6 procent til kurs 3380. FLSmidth tiltrak sig opmærksomhed med annonceringen af to ordrer fra Indien. FLSmidth steg 1,6 procent til 286 kroner.",2006-10-19T15:40:00+00:00,
https://www.dr.dk/nyheder/penge/c20-blev-loeftet-af-vestas-vinger,"Det toneangivende danske C20 indeks lukkede med et plus på 1,16 procent til 430,14 - tæt på rekordniveau. Det var især Vestas himmelflugt, der trak op i C20-indekset. Stigningen blev understøttet af Jyske Bank og Topdanmark. Vestas, som steg voldsomme 22,4 procent til kurs 214,5, var dagens altoverskyggende nyhed. Vindmøllegiganten aflagde onsdag morgen regnskab for tredje kvartal. Vigtig var opjusteringen af de langsigtede forventninger. Mere sikker på mål Regnskabet viser, at turn-around er ved at blive gennemført. Vestas venter, at driftsmarginalen i 2008 vil nå 10-12 procent Regnskabet fik Jyske Bank til at ændre sin anbefaling af aktien fra ""sælg"" til ""akkumuler"". Vestas fik også positive ord med på vejen fra Alm. Brand Henton, ligesom Spar Nord anbefalede køb af Vestas i onsdagens handel. - Vestas er blevet mere sikre på de mål, de har sat sig, og har løftet dem, og det er klart positivt, sagde analytiker Stephen Rammer fra Alm. Brand Henton til RB-Børsen. Jyske Bank sluttede i kurs 371,5, hvilket var 2,6 procent over tirsdagens lukkekurs. Topdanmark i stigning Novo Nordisk lukkede neutralt i kurs 448,5. Novos amerikanske insulinkonkurrent Eli Lilly, har fået godkendt den såkaldte GLP-1 diabetesmedicin kaldet Byetta i Europa, og dermed kan danske Novo Nordisk se frem til mere konkurrence. Topnmark endte 2,1 procent højere i kurs 920. Danske Equities hævede sin fair value til 932 fra 920, og fastholdt købsanbefalingen, og Standard Poor's hævede sit kursmål til 950.",2006-11-22T16:24:47+00:00,
https://www.dr.dk/nyheder/penge/gn-lagde-daemper-paa-c20-optur,"GN Store Nord har solgt sin høreapparatdivision GN Resound til schweiziske Phonak. A.P. Møller - Mærsk blev handlet højere efter lovord fra Danske Equities, og blandt sidepapirerne steg Bavarian Nordic. C20 lukkede 0,3 procent højere i 404,47. Fald hos GN GN Store Nord solgte sin høreapparatdivision til Phonak. Prisen på 15,5 milliarder kroner er stort set indregnet i aktiekursen, bemærkede analytiker Rune Møller fra Jyske Bank. Rune Møller bemærkede, at nedjusteringen af headset-forventningerne trækker ned. Det ledte til et fald hos GN på 10,3 procent til lukkekurs 80,8. Det massive kursfald hos GN Store Nord fik Jyske Bank til efterfølgende at hæve anbefalingen til akkumuler og kursmålet til 100. GN Store Nord nedjusterede forventningerne til de resterende aktiviteter. GN Netcom sænker omsætningsprognosen for 2006 til 3,3-3,5 milliarder kroner fra 4,1-4,2 milliarder EBITA-prognosen lyder på minus 50 millioner mod tidligere skøn på plus 285 millioner kroner Investeringsbanken FIH så fornuft i at William Demant ikke købte GN Resound og belønnede med en opjustering af anbefalingen til ""akkumuler"" fra ""reducer"". William Demant lukkede dog 0,8 procent lavere i kurs 448. Lovord til APM A. P. Møller-Mærsk (APM) lukkede 2,0 procent højere i kurs 51.400 efter en positiv langsigtet vurdering fra Danske Equities. - Vi vurderer, at markedet bliver overrasket over størrelsen af Mærsks ekspansion med investeringsplaner over 30 milliarder dollar sammenlignet med den markedsværdi på 38 milliarder dollar, skrev analytiker Henrik Lund, der har tiltro til sin købsanbefaling. Den langsigtede effekt af værdiskabelsen vil støtte aktiekursens vej mod 100.000 i 2010. Vestas ned trods storordre Vestas kunne ikke omsætte en storordre til kursfremgang og lukkede 0,5 procent lavere i kurs 156,3. Vindmølleproducenten fik en amerikansk storordre på 78 stk. V80-1,8 MW vindmøller, som skal leveres i løbet af første kvartal 2007. Danske Bank og Nordea fik sænket anbefalingerne fra Fox Pitt Kelton. Analytiker Kim Bergø har sænket sin anbefaling af Danske Bank til ""underperform"" fra ""in line"", mens Nordeas anbefaling er blevet sænket til ""in line"" fra tidligere ""outperform"". Danske Bank faldt 0,1 procent til lukkekurs 231, mens Nordea lukkede 0,3 procent lavere i kurs 76,8 kroner DSV lukkede 1,7 procent højere i kurs 1045, hvilket skete, uden at investorerne fik nyt fra vejtransportselskabet via Københavns Fondsbørs. Carlsberg fortsat fodboldsponsor Carlsberg forlængede en sponsoraftale og skal de næste fire år være sponsor for det engelske landshold og den traditionsrige FA Cup. Carlsberg lukkede 0,9 procent lavere i kurs 490. Bavarian lukkede 3,0 procent højere i kurs 358,5. Den britiske konkurrent Acambis, har solgt datterselskabet Berna Products Corporation for 16,5 millioner dollar. (95,7 millioner kroner)",2006-10-02T15:50:28+00:00,
https://www.dr.dk/nyheder/penge/solide-stigninger-i-c20-fra-morgenstunden,"Carlsbergs lukrative russiske aktiviteter BBH begyndte kapitalmarkedsdagene med positive udmeldinger. BBH, som ejes i fællesskab med britiske Scottish Newcastle, har opnået en salgsvolumenvækst på 16 procent i juli og august, hvor det generelle marked er steget 14 procent Carlsberg åbnede 1,3 procent højere i kurs 486,5. - På grund af den bedre udvikling end ventet i juli og august er BBH meget fortrøstningsfuld med hensyn til at nå den prognose, der blev givet ved halvåret, skriver BHH, der vil give en opdatering i forbindelse med kvartalsmeddelelsen for tredje kvartal, som offentliggøres 8. november 2006. APM forventer fald i marked Finanschefen i A.P. Møller - Mærsk Jørgen Engell udtalte på skibsfinansieringskonferencen i Hamborg, at et fald på 8 procent er realistisk for containermarkedet i år. Han erkender dog, at prognosen ""muligvis er lidt konservativ"". Det skriver shippingavisen Lloyds List. A. P. Møller - Mærsk B åbnede 0,8 procent højere i 49.500 kroner ALK-Abelló i hopla Kort efter lukketid mandag meddelte Alk-Abello, at selskabet har modtaget den europæiske godkendelse af tabletbaserede græspollenvaccine, Grazax. Det var ventet, men sikkerheden om godkendelsen fik alligevel investorerne til at handel Alk-Abello 3,3 procent højere i kurs 858. TK Development imponerede investorerne med sin regnskabsaflæggelse, hvor en opjustering af helårsprognoserne var med til at bringe smil frem på læberne. For hele 2006/07 opjusterede TK Development sine forventninger til et overskud på 240 millioner kroner efter skat mod tidligere offentliggjorte forventninger på 200 millioner kroner i Første halvår steg overskuddet til 24,7 millioner kroner efter skat fra 12,3 millioner kroner TK Development åbnede 5,8 procent højere i kurs 73,5. Betonelementproducenten Spæncom ventes senere på dagen at aflægge helårsregnskab for 2006/07. SAS kom tirsdag morgen med nyt om salgsprocessen af hotelaktiviteterne Rezidor, som ventes blive frasolgt til en køber eller børsnoteret inden sommeren 2007. Berlingske Business skriver tirsdag, at der er rift om hotelaktiviteterne. SAS vandt 0,6 procent til kurs 78,5. Kilde: RB-Børsen",2006-09-26T08:07:33+00:00,
https://www.dr.dk/nyheder/penge/c20-fortsatte-op-i-hoejere-luftlag,"De danske aktier var torsdag morgen præget af en svagt positiv stemning, og C20 lå 0,1 procent højere i 394,34. DSV kom pænt fra start og fortsatte onsdagens kursfremgang efter en positiv analyse fra Enskilda Securities. Blandt sidepapirerne steg TK Development efter salget af endnu et shoppingcenter. Denne gang i et svensk center. DSV åbnede 2,8 procent højere i kurs 1040. Transportaktien oplevede onsdag en massiv kursfremgang på 5,1 procent efter en positiv analyse fra Enskilda Securities, hvor DSV fik en købsanbefaling og et kursmål på hele 1400. Det oplyste en handler overfor RB-Børsen. Flere megaskibe fra Lindø A.P. Møller - Mærsk åbnede 0,4 procent højere i kurs 49.400. Rederikoncernens containerdivision Maersk Line har taget en stor bid af det chilenske frugtmarked, og slår nu traditionelle køleskibe på transport af frugt over de seneste 12 måneder. Det skrev shippingavisen Lloyds List. Ifølge en ny rapport fra Mundo Maritimon snuppede containerskibe 57 procent af Chiles frugteksport fra juni 2005 til juni 2006. Rederikoncernen venter, at Lindøværftet har arbejde frem til begyndelsen af 2008 og muligvis en smule længere. Det sagde skibsreder Eivind Kolding. Lindøværftet skal levere søsterskibe til kæmpeskibet Emma Mærsk. Det første skib nu i oktober, og det sidste af de i alt otte gigantiske containerskibe skal stå klart 11. januar 2008. Det skriver shippingavisen Lloyds List. Novo får stærkere konkurrence Novo Nordisk åbnede 0,2 procent lavere i kurs 432,5. Medicinalselskabet kan vente modstand på det amerikanske diabetesmarked, da Eli Lilly gør klar til en benhård offensiv. Det skrev Berlingske Business og Dagbladet Børsen torsdag morgen. Det sker efter at Eli Lilly har tabt store markedsandele til netop Novo Nordisk. Novo-direktør Lars Rebien Sørensen tager udfordringen op med ro. De mindre papirer i stigning Blandt sidepapirerne åbnede Genmab 1,3 procent højere i kurs 229. Biotekselskabet fik en neutralanbefaling med fra finanshuset Lehman Brothers. Torsdag morgen meddelte Genmab, at selskabet har igangsat et pivotalstudie med HuMax-EGFr (zalutumumab) til behandling af patienter med hoved- og halscancer, som ikke har haft effekt af standardbehandling. Ifølge analytiker Carsten L. Madsen fra Danske Equities er overgangen til fase III helt i tråd med det ventede i aktiemarkedet. - Det er fuldstændig efter bogen. Jeg havde ventet, at det kom på et tidspunkt i andet halvår, så det er helt efter planen, sagde Carsten Madsen til RB-Børsen. TK Development åbnede 5,4 procent højere i kurs 68. Datterkoncernen TK Development Nordeuropa har solgt shoppingcentret Entre i Malmø til CGI. Projektopførelsen ventes afsluttet til efteråret 2008. Salgsprisen forventes ramme 1,5 milliarder svenske kroner Den endelige fortjeneste for centeret påvirker regnskabsåret 2007/2008, da centeret ventes færdigt i 2008, oplyser direktør Frede Clausen til RB-Børsen. Parken op igen SimCorp åbnede 0,4 procent højere i kurs 994. Schroder Investment Management, London, har indgået aftale om brug af softwareselskabet produkt Dimension. Parken Sport & Entertainment blev handlet 3,5 procent højere til kurs 1495. Fodboldklubben FCK, der ejes af Parken, spillede onsdag aften 0-0 mod portugisiske Benfica i Champions League.",2006-09-14T08:21:56+00:00,
https://www.dr.dk/nyheder/penge/dsv-skiller-sig-ud-paa-c20,"DSV åbnede 2,4 procent højere i kurs 985 og var onsdagens foreløbige højdespringer i C20-regi, mens Carlsberg tager positionen som bundskraber med et fald på 1,1 procent til kurs 455,5. GN Store Nord åbnede 0,6 procent højere i kurs 84,8. Af de tre store børsnoterede høreapparatselskaber, GN Store Nord, Phonak og William Demant, foretrækker analytikerne hos Credit Suisse First Boston (CSFB) GN Store Nord og anbefaler fortsat aktien stærkt med anbefalingen ""outperform"". CSFB venter, at et salg af GN Resound vil indbringe et større provenu end markedet har indiskonteret i GN Store Nords kursniveau. Det fremgår af en analyse af høreapparatsektoren. Vestas og Novo Nordisk stiger Vestas åbnede 0,6 procent højere i kurs 161. Vindmøllebranchen har fået nyt om vindmarkedet fra analysebureauet Make, som venter en årlig globalvækst på 13 procent i gennemsnit fra 2006 til 2011. Novo Nordisk åbnede 1,1 procent højere i kurs 429,5. Alm. Brand har en akkumuler-anbefaling på Novo Nordisk. Bavarian Nordic åbnede onsdag uændret i kurs 390. Den britiske konkurrent Acambis har indgået en aftale med den amerikanske regering om levering af yderligere 10 millioner doser af ACAM2000, som er selskabets ældre 2. generationsvaccine og derfor ikke skal forveksles med den nye 3. generationsvaccine, som både danske Bavarian Nordic og Acambis er i færd med at udvikle. TKD op med 4,7 procent TK Development steg 4,7 procent til kurs 66,5. Entreprenørselskabet har solgt shoppingcentret Plejada i Sosnowiec, Polen og har samtidig indgået aftale om en udvidelse af centret. Salget af centret medfører for 1. halvår 2006/07 en positiv værdiregulering på ca. DKK 30 millioner af centrets værdi på basis af salgsprisen. Salget af den planlagte udvidelse på ca. 5.000 m2 forventes effektueret i regnskabsåret 2007/08. Salget underbygger forventninger til resultatet for regnskabsåret 2006/07 i størrelsesordenen DKK 200 millioner efter skat og minoritetsinteresser. Flugger åbnede 0,6 procent højere i kurs 666. Maling- og træbeskyttelsesproducent fremlægger onsdag regnskab for første kvartal af helåret 2006/07. Bioethanolbranchen har fokus rettet mod Danmarks Teknologiske Institut (DTU), hvor der i dag bliver indviet et nyt anden generation bioethanolanlæg. Det udvinder ethanol fra spildprodukter fra landbruget. Dagbladet Børsen skriver onsdag morgen, at den danske regering vil afsætte 200 millioner kroner over de næste fire år til at støtte udviklingen. Novozymes og Danisco er leverandør af enzymer til bioethanolproducenterne. Novozymes åbnede onsdag 1,0 procent højere i kurs 414,5, mens Danisco steg 0,2 procent til 433.",2006-09-13T08:15:45+00:00,
https://www.dr.dk/nyheder/penge/c20-tynget-af-kursfald-hos-maersk,"Fredagens aktiehandel endte med tab, da C20 lukkede 0,6 procent lavere i 388,4. Det skete trods en positiv international tendens, der var lettet over en arbejdsmarkedsrapport fra USA, der viste, at den amerikanske økonomi ikke vokser nok til at presse inflationen op, og samtidig er der ingen umiddelbare tegn på afmatning. A.P. Møller - Mærsk ville det anderledes for det danske marked, mens Vestas leverede en flot kursstigning. Blandt sidepapirerne var der dårligt nyt til fodboldfans men godt nyt for investorerne, da Parken havde udsolgt af billetter til Champions League kampene. Problemer med Adstream A.P. Møller - Mærsk lukkede 1,4 procent lavere i kurs 47.800. Danske Equities opjusterede kursmålet for rederiet til 57.000 fra tidligere 53.000. Fredag morgen skabte de britiske konkurrencemyndigheder usikkerhed om godkendelsen af APM's opkøb af australske Adstream. Senere kom det frem, at rederikoncernens Olie- og Gasdivision taber en uges produktion ved at lukke de danske felter i Nordsøen, grundet vedligeholdelse i den kommende uge. Det oplyste adm. direktør i Maersk Olie & Gas, Anders Wurtzen, til RB-Børsen. Vestas lukkede 2,0 procent højere i kurs 166,3. Aktien nærmer sig med hastige skridt det niveau, som den havde før, at halvårsmeddelelsen barberede ca. 10 procent af kursen. Analytiker Henrik Breum fra Danske Equities mener, at en nærlæsning af regnskabet og et positivt indtryk af selskabets kapitalmarkedsdag i Kina, har styrket investorernes tro på, at Vestas kan vende vinden. Danske Equities har Vestas på købslisten, og Henrik Breum ser på sigt kursen stige til 200. Biobenzin sviner Novozymes, som fabrikerer enzymer til bl.a. biobrændselsproducenterne, blev handlet 0,5 procent lavere til lukkekurs 407,5. Biobenzin har svært ved at leve op til sit navn. Biler, som kører på biobenzin, sviner mere end biler på almindelig benzin. Det har svenske forskere fundet ud af, skrev branchebladet Ingeniøren. SAS lukkede 2,8 procent højere i kurs 73 finanshuset Morgan Stanley gav fredag anbefalingen ""undervægt"" til luftfartsselskabet. Selvom den fair værdi er sat til 100 skroner vurderes risikoen i aktien at være for høj til at ændre anbefalingen. Parken Sport & Entertainment lukkede 9,6 procent højere i kurs 1425. Der blev fredag meldt udsolgt til de tre annoncerede kampe for FCK i Champions League. - Vi forventer en samlet billetindtægt på 20-25 millioner kroner før moms til de tre kampe, sagde FCK's kommercielle direktør, Dan Hammer, til Ritzau. Stærk tiltro til Rockwool Rockwool International blev handlet 2,3 procent højere til lukkekurs 806. Danske Equities nedjusterede fredag sin anbefaling til ""køb"" fra ""stærkt køb"" med en fair værdi til 890 kroner - Vi ser stadig Rockwool som en stærk strukturel investering drevet af høj efterspørgsel på isoleringsprodukter, højere energipriser, implementering af EU-direktiver, betydeligt vækstpotentiale i den østlige del af Europa og en vending i bygge- og anlægssektoren i Tyskland, skrev analytiker Stig Frederiksen fra Danske Equities i en kommentar til torsdagens regnskab. FLSmidth lukkede 2,4 procent højere i kurs 258. Jyske Bank gentog købsanbefalingen af FLSmith, men hævede indtjeningsforventningerne grundet det gode halvårsregnskab. Brdr. Hartmann lukkede 5,1 procent højere i kurs 205, efter at Brdr. Hartmanns fondet solgte sin B-aktiepost i Brdr. Hartmann til LD Equity I K/S. Fonden har simpelthen ikke længere brug for aktierne til at sikre sig, at udbytte fra det børsnoterede selskab er skattefri. Det oplyste formand for fonden, John Gath, til RB-Børsen.",2006-09-01T16:44:10+00:00,
https://www.dr.dk/nyheder/penge/c20-let-opad-fokus-paa-fls,"Dagen begyndte med spekulationer om A.P. Møller Mærsks opkøb af Adsteam. Det skyldes de britiske konkurrencemyndigheder, men det affødte kun marginale udsving i A.P. Møller - Mærsk aktien. Novozymes åbnede med største tab i C20-regi og var med til at stække C20 indekset, som åbnede 0,02 procent højere i 390,66. Blandt de større sidepapirerne var fokus rettet mod FLSmidth. Rygter om Mærsk-opkøb A.P. Møller Mærsk åbnede uændret i kurs 48.500. De britiske konkurrencemyndigheder vil ikke umiddelbart godkende overtagelsen af det australske selskab Adsteam, skriver Bloomberg News. Usikkerheden var tydeligt afspejlet i kursudviklingen hos Adstream, som blev sendt 13 procent lavere. Den 3. juli bød A.P. Møller - Mærsks datterselskab, SvitzerWijsmuller, på Adstream, hvor tilbudet lå 25 procent højere end den tidligere handelskurs. Novozymes, som fabrikerer enzymer til biobrændselproducenterne, åbnede 1,2 procent lavere i kurs 405. Biobenzin har svært ved at leve op til sit navn. Biler, som kører på biobenzin, sviner mere end biler på almindelig benzin. Det har svenske forskere fundet ud af, skriver Ingeniøren. FLS med købsanbefalinger FLSmidth åbnede 1,2 procent højere i kurs 255. Jyske Bank gentog fredag morgen sin købsanbefaling på FLSmith, men hævede indtjeningsforventningerne grundet det gode halvårsregnskab. - Vi havde forventet, at pengestrømsforventningerne skulle hæves, men at FLSmidth allerede hæver forventningerne med 100 millioner kroner nu indikerer efter vores opfattelse et stilskifte i ledelsens indikationer overfor aktiemarkedet. Hidtil har ledelsen efter vores opfattelse været meget konservative, skriver Jyske Bank. Fransk medicingigant ned Medicinalbranchen havde øjnene rettet mod Frankrig, da medicinalgiganten Sanofi-aventis fredag morgen nedjusterede sine indtjeningsforventninger markant grundet øget konkurrence fra kopiprodukter til hjertemedikamentet Plavix. Dog steg Sanofi-aventis i fredagens første handel, da investorerne fik gode langsigtede nyheder natten til fredag. En amerikansk domstol blokerede for salget af en generisk udgave af selskabets kerneprodukt Plavix. Udsvingene i Novo Nordisk og Lundbeck var marginale. Bavarian godkendes til produktion Thrane & Thrane kom i fokus grundet nyopkøbte Nera Satcom. Nera Satcom har fået en ordre til en værdi af 40,8 millioner nkroner (små 37 millioner kroner) fra Telenor Satellit Service. Thrane & Thrane åbnede 1,6 procent lavere i kurs 315. Bavarian Nordic åbnede 1,6 procent højere i kurs 391. Lægemiddelstyrelsen har i henhold til Lægemiddelloven godkendt Bavarian Nordics produktionsfacilitet i Kvistgård til fremstilling af sterile vacciner til brug for mennesker, meddeler Bavarian Nordic.",2006-09-01T09:18:00+00:00,
https://www.dr.dk/nyheder/penge/c20-praeget-af-nyheder-om-maersk-line,"Dagens åbningshandel på Københavns Fondsbørs havde svært ved at finde et fodfæste i den indledende handel og vendte en mindre plus til minus. C20 lå marginale 0,05 procent lavere i 391,2. A.P. Møller - Mærsk lå 0,4 procent lavere i kurs 48.500, efter at være handlet 1,0 procent højere i åbningen. Rederikoncernen har så store problemer med sit faktureringssystem, at koncernen i sidste ende kan blive nødt til at eftergive kunderne deres gæld. Det skrev shipping avisen Lloyd's List. Det er samkøringen af it-systemerne efter købet af P&O Nedlloyd, der volder problemer. Ifølge avisen har der aldrig været alvorlige problemer med at kræve penge ind fra kunderne på skibsruter, men hvis regningerne ikke sendes ud til tiden, eller hvis regningerne indeholder fejl, kan det blive svært at hente pengene hjem. Rockwool højere Rockwool International blev handlet 0,6 procent højere til kurs 800. Selskabet fremlagde til morgen regnskab og fastholdt forventningerne på 750 million kroner efter skat for helåret. Parken Sport & Entertainment blev handlet 0,3 procent lavere til kurs 1220. Investorerne er ikke glade for usikkerheden, efter at formanden Flemming Østergaard ikke vil røbe, hvad det udmeldte pressemøde over middag drejer sig om. SAS blev handlet 1,4 procent til højere til kurs 71,5. Den høje økonomiske vækst og markante besparelser ventes i år at bevirke en næsten halvering af den globale luftfartsindustris underskud. Det oplyste flyselskabernes internationale organisation, IATA. Bavarian Nordic fyrer Bavarian Nordic lå uændret i kurs 395 uden at være handlet. Vaccinevirksomheden drosler produktionen ned til et absolut minimum. Mange skal fyres, skriver Frederiksborg Amts Avis. Det er den udskudte vaccineordre fra USA, der får medicinalvirksomheden til at gennemføre massefyringer. En stor del af de 150 medarbejdere i Kvistgård vil blive afskediget indtil ordren - forhåbentlig - kommer i hus og produktionen kan fortsætte. Bavarian Nordic vil ikke fortælle præcis, hvor mange medarbejdere der rammes. Live Networks Holding blev handlet 13,8 procent højere til kurs 3,4. It-selskabet kom onsdag efter lukketid med regnskab for første halvår med et overskud på 133,4 million kroner mod et underskud på 2,2 million kroner i samme periode året før. Flere mindre regnskaber Overskuddet skyldes en gevinst på ca. 190 million kroner fra selskabets beholdning af aktier i Tritel Media. Selskabets primære aktivitet i 2006 består i afhændelsen af aktieposten i Europe Vision. Resultatet for helåret ventes at blive på 89 million kroner. Lykkedes det at sælge aktieposten vil provenuet blive udloddet til aktionærerne. Efter en evt. udlodning vil Live Networks Holding blive likvideret. Dan-Truck kom inden dagens åbning med regnskab, der indikerede en skærpet konkurrence på koncernens eksportmarkeder. Hertil kommer en ikke ubetydelig nedskrivning af lagrene, som alt i alt betyder, at koncernen må konstatere et underskud på 0,5 million kroner i første halvår mod et overskud på 0,3 million kroner i samme periode sidste år. Heller ikke omsætningen har holdt takten, da den er faldet med 4 million kroner til 143 million kroner i første halvår. For hele 2006 venter ledelsen fortsat et overskud før skat på 3-5 million kroner og en omsætning på 280-300 million kroner Intermail lå uændret i kurs 164,5 uden handel torsdag. Selskabet fremlagde onsdag efter lukketid tredjekvartals regnskab der viste en omsætning på 241,2 million mod 233,0 million kroner i samme periode i fjor. Intermail fastholdt forventningerne til helåret.",2006-08-31T08:40:29+00:00,
https://www.dr.dk/nyheder/penge/c20-stiger-i-en-positiv-stemning,"De danske aktier åbnede i dag i positivt terræn, og C20 lå 0,4 procent højere til 381,44. Bang & Olufsen steg efter gårsdagens lunkne modtagelse af regnskabet, A.P. Møller - Mærsk fik opmærksomhed efter nyt fra den asiatiske konkurrent Neptune Orient Line. Topdanmark er i fokus, da forsikringskoncernen senere i dag er regnskabsaktuel. Blandt sidepapirerne var fokus på D/S Norden. Positive forventninger til Topdanmark Topdanmark åbnede 0,8 procent højere i kurs 863. Forsikringskoncernen kommer med halvårspræsentation ved middagstid, og analytikerne venter et flot skadeforløb og et svagt investeringsresultat i første halvår ifølge en rundspørge foretaget af RB-Børsen. - Vi tror, at Topdanmark vil præsentere meget stærke operationelle resultater for andet kvartal 2006, skriver Joakim Stro:m, der er analytiker hos Standard & Poor's Equity Research i en kommentar op til regnskabet. Bang & Olufsen blev handlet 1,5 procent højere til kurs 618. Sydbanks analytiker Jacob Pedersen fastholdt mandag den negative undervægt-anbefaling af B&O, mens Alm. Brand Hentons opfattelse af B&O var den modsatte, da analytiker Michael Kjær fastholdt den positive akkumuler-anbefaling af aktien. Mærsk stiger A.P. Møller - Mærsk åbnede 0,2 procent til kurs 44.500. Mærsk Lines asiatiske konkurrent, Neptune Orient Line, der er Asiens fjerdestørste containerrederi, håndterede 11 procent flere containere i juli end samme måned året før, skrev Bloomberg News. Den øgede volumen skete dog til en gennemsnitlig indtægt pr. container, der var 11 procent lavere i 2648 dollar pr. container. Coloplast åbnede 0,3 procent lavere i kurs 445,5. Selskabets tredje kvartalsregnskab var blandet, men Sydbank fastholder sin anbefaling ""neutral"". - På negativsiden nedjusteres de organiske omsætningsforventninger. Omvendt overrasker indtjeningen positivt - især når vi fraregner de ekstraordinære omkostninger, skrev Sydbank om Coloplast. Afklaring om D/S Norden snart D/S Norden åbnede 1,3 procent højere i kurs 3060. Spillet om D/S Norden er tæt på en afslutning, skriver Dagbladet Børsen i dag, da avisen henviser til en analyse af Finn Bjarke Petersen fra Standard & Poors. Analytikeren hæfter sig ved, at den norske hovedaktionær Rasmussengruppens aktieoverenskomst med dansk Motortramp er ved at udløbe. Det kan løsne op for situationen, hvor D/S Torm sidder på en aktiepost på godt 30 procent i D/S Norden. Torm blev handlet 2,1 procent til kurs 314,5. Det norske olierederi Frontline har aflagt regnskab for andet kvartal, hvilket viste en faldt i driftsindtjeningen til 145 millioner dollar. Det var svagere end analytikerne havde ventet, da Bloomberg News' analytiker-estimat lød på 156 millioner dollar. Dantherm lå uændret i kurs 102 efter regnskabsfremlæggelsen. Driften (EBIT) blev minus 42,6 millioner kroner for halvåret 2006. For hele 2006 fastholder Dantherm prognosen om en samlet omsætning i intervallet 2900-3000 millioner kroner og et resultat før skat på omkring nul før regulering af koncernens indirekte aktiepost i Royal Scandinavia.",2006-08-22T08:45:20+00:00,
https://www.dr.dk/nyheder/penge/c20-svagt-fald-i-et-stille-marked,"De danske aktier åbnede mandag lavere under svag omsætning - Danske Bank og Novo Nordisk pressede markedet lidt ned. C20 tabte 0,17 procent til 380,87. Spekulationer om et storopkøb med Danske Bank i hovedrollen blussede op, da Irish Nationwide søndag røg på salgslisten. Senere på dagen får Bang & Olufsen opmærksomhed, da selskabet vil aflægge sit helårsregnskab. Muligt irsk opkøb Danske Bank ventes at være blandt de interesserede i et opkøb af Irish Nationwide, som er sat til salg. Det skriver irske aviser. Ifølge Irish Examiner hører Danske Bank til blandt de førende bejlere i en gruppe på op til 10 banker. I 2004 købte Danske Bank de to banker National Irish Bank i Irland og Northern Bank i Nordirland for 10,4 milliarder kroner. Danske Bank har tidligere indstillet sit aktietilbagekøbsprogram frem til år 2007 med henblik på yderligere at investere i nye ""hjemmemarkeder"" i Nordeuropa. Danske Bank åbnede 0,7 procent lavere i kurs 223. Novo under kritik Novo Nordisk åbnede 0,4 procent lavere i kurs 416. Novo Nordisks nye insulinanaloger får kritik af danske og tyske myndigheder, skriver Økonomisk Ugebrev. Novo Nordisks nyeste insulintyper er ikke bedre end gamle og langt billigere insulin-produkter. Tyskland har allerede afskaffet støtte til den nye dyre medicin, og en indisk producent er på vej med billig insulin til Europa, noterede ugebrevet. Det er Institut for Rational Farmakoterapi, der bakker op om de tyske myndigheders vurdering. I en gennemgang af 49 studier med samlet 8274 patienter konkluderer instituttet, at ""hurtigt virkende insulinanaloger ikke er bedre end human insulin"". Vestas og B&O i vælten Bang & Olufsen afleverer helårsregnskab senere i dag, og det kan skabe aktivitet i selskabets aktier. Når regnskabet offentliggøres vil fokus være på ledelsens forventninger til det kommende år samt nye produktlanceringer. Alt i alt de traditionelle fokuspunkter. Bang & Olufsen åbnede 0,6 procent højere i kurs 630. Vestas åbnede 0,6 procent lavere i kurs 171, da investorerne så småt begynder at se frem mod halvårsregnskabsaflæggelsen på torsdag. Vindmølleproducenten Vestas forhøjer sandsynligvis sin salgsprognose for helåret, vurderede Handelsbanken. Branchens forsyningsproblemer fastholder usikkerhed om lønsomheden. Det vurderede analytiker Kitty Grøn fra Handelsbanken i et notat. - Vi baserer det på rekordhøj ""visibilitet"" på 77 procent af salgsprognosen, der er dækket af annoncerede ordrer, skriver Handelsbanken, der dog ikke regner med, at det fører til en indsnævring af margin-prognosen. Den ventes fortsat at lyde på EBIT-margin mellem 4 og 7 procent Analytikeren vurderede, at Vestas kan lande et salg på 4,1 milliarder euro for 2006 - det er 9 procent over den øvre ende af Vestas egen prognose på 3,6-3,8 milliarder euro.",2006-08-21T08:15:05+00:00,
https://www.dr.dk/nyheder/penge/c20-faldt-trods-positive-internationale-toner,"De danske aktier gik mod strømmen, da de europæiske indeks blev hjulpet frem af en positiv åbning på Wall Street i USA. Det toneangivende aktieindeks C20 lukkede 0,3 procent lavere i 373,61. Carlsberg steg på halvårsregnskabet og en opjusteret prognose. Novozymes blev emne for modsatrettede vurderinger fra to analytikere, og blandt sidepapirerne varmede Parken op til fodboldkampen mellem FCK og Ajax Amsterdam. Carlsberg har barberet omkostninger Carlsberg lukkede 0,9 procent højere i kurs 439, efter at bryggerikoncernen hævede overskudsprognosen med 9 procent til 1,8 milliarder kroner efter skat for helåret. Carlsberg har oplevet betydelige resultatforbedringer i Vesteuropa og jointventureselskabet BBH, og bryggeriet har leveret omsætningsfremgang i alle regioner. v Finanshuset Dresdner Kleinwort var holdt igen på begejstringen. - Kvaliteten af resultatet er mindre overbevisende. Næsten alle divisioner rapporterede en driftsindtjening under vores estimater, og differencen udgøres af lavere omkostninger centralt, så som administrationsomkostninger og centrale markedsføringsomkostninger, lød det fra analytiker Matthew Jordan fra Dresdner Kleinwort i en kommentar efter første gennemlæsning af regnskabet. Totalt var halvåret 5 procent bedre end Dresdner Kleinworts skøn, og på den baggrund hæves kursmålet til 410 fra 390, mens anbefalingen ""reducer"" fastholdes. Novozymes ned SAS steg 0,8 procent til lukkekurs 65,5. Flyselskabet viste et større underskud for halvåret end ventet. Omsætningen for halvåret lå dog over forventningerne. Rederiet D/S Torm lukkede 1,0 procent højere i kurs 302,5 efter rederiet hævede sine overskudsforventninger endnu en gang. Torm blev opjusteret til ""køb"" fra ""hold"" af analytiker Finn Bjarke Petersen fra Standard & Poor's Equity Research, der samtidig hævede kursmålet til 330 fra 295. Novozymes lukkede 2,0 procent lavere i kurs 398,5. Tirsdagens halvårsregnskab fra den danske enzymkoncern har givet anledning til uenighed blandt analytikerne. Sydbanks analytiker Lars Villadsen fastholder sin negative undervægtanbefaling af Novozymes og foretrækker en investering i Carlsberg eller Danisco. - Regnskabet fra Novozymes er i store træk som ventet. Den lavere omsætningsvækst opvejes af den forbedrede bruttomarginal. Prisfastsættelsen på Novozymes er fortsat anstrengt, skrev analytikeren i et notat. Modsat mener analytiker Søren Samsøe fra Danske Equities, at Novozymes er undervurderet og kan stige mere end 30 procent Han fastholder derfor anbefalingen ""stærkt køb"". - Vi tror ikke, at den fundamentale Novozymes-case er værdsat fuldt ud af markedet, og ud fra vores analyse er aktien undervurderet, skrev analytikeren i en kommentar onsdag. A.P. Møller - Mærsk blev handlet 0,5 procent lavere til kurs 42.700. Rederikoncernen hentede mindre olie op fra Nordsøen i juli end i samme måned året før. Dansk Undergrunds Consortiums, DUC's, 14 oliefelters produktion faldt 7,5 procent til 284.300 tønder råolie per dag i juli. Søndagsavisen og Parken frem Vestas blev handlet 4,0 procent højere til kurs 168,8, og blev højdespringer i C20-regi. Det skete uden selskabsnyheder fra Vestas via fondsbørsen. Danske Bank, der er regnskabsaktuel torsdag ved middagstid, lukkede 0,8 procent lavere til kurs 223,8. Søndagsavisen lå 5,8 procent højere i kurs 73. Søndagsavisen har fået sit kursmål forhøjet til 83 fra 75 af analytiker Peter Nyborg Moltke fra Gudme Raaschou, der fastholder anbefalingen ""akkumuler"". Det fremgår af et notat fra banken i forbindelse med Søndagsavisens halvårsregnskab, der viste en fordobling af overskuddet i første halvår af 2006. Prognosen for 2006 blev fastholdt. Parken vandt 3,7 procent til kurs 1089, da investorerne satser på et godt resultat til FCK i kampen med Ajax Amsterdam, der spilles onsdag aften i Parken. På et tidspunkt i løbet af onsdag var Parken handlet mere end 11 procent højere end tirsdag.",2006-08-09T15:53:13+00:00,
https://www.dr.dk/nyheder/penge/apm-og-danske-bank-tynger-i-c20,"Danske aktier tabte terræn i fredagens tidlige handel påvirket af de pessimistiske toner i USA torsdag. De cykliske A.P. Møller-Mærsk aktier tyngede i det toneangivende danske C20 indeks, der ved 9.40-tiden lå 0,6 procent lavere i 393,63. Danske Bank indtog bundplaceringen i C20, mens Group4Securicor (G4S) gik fri af de negative strømninger efter en opjustering af Goldman Sachs. APM-aktien faldt 1,11 procent til 62.600. Aktier i Danske Bank åbnede 1,43 procent lavere i 223,50. Aktieboks: OMXC20 DSV og Carlsberg mod strømmen DSV holdt sammen med Carlsberg og G4S hånden under C20-indekset, da transportaktien steg 1,63 procent til rekorden 810,00. Danske Equities ændrede torsdag forventningerne til DSV's overtagelse af hollandske Frans Maas og vurderer nu, at der er større synergieffekter og bedre vækstmuligheder end vurderingen i første omgang. Finanshuset fastholdt anbefalingen af DSV på ""køb"". Pfizer sendte Novo ned Novo Nordisk lagde ud med et fald på 0,6 procent til 342,00, da verdens største medicinalvirksomhed, Pfizer, har købt de globale rettigheder til markedsføring af det inhalerbare insulin Exubera for 1,3 mia. dollar (8 mia. kr.). Når Exubera kommer på markedet står danske Novo Nordisk foran en ny og betydelig konkurrent til sine insulinpenne. En analytiker, som Bloomberg News har talt med, venter, at Pfizer kan sælge for 400 millioner dollar (2,4 milliarder kroner.) Exubera allerede i år, hvis en godkendelse i USA går hurtigt igennem. I 2008 venter han, at salget vil være steget til 1,5 milliarder dollar. Aktier i Group4Securicor steg 1,1 procent til 18,30, efter at selskabet fredag morgen blev hævet til ""outperform"" fra ""in-line"" hos finanshuset Goldman Sachs. Danisco lå stille Aktier i Danisco rørte ikke det store på sig i kølvandet af fredagens tidlige kvartalsmeddelelse fra konkurrenten Suedzucker, der berettede om, at indtjeningen efter skat i tredje kvartal faldt 3,4 procent til 73,1 millioner euro i forhold til samme kvartal i fjor. Suedzucker, der er verdens største sukkerproducent, begrundede det dårlige resultat med stigende energiomkostninger samt mindre efterspørgsel efter sukker i Europa. Regnskabet skuffede analytikere og investorer, og aktier i Suedzucker faldt 3 procent til 20,46 euro på børsen i Frankfurt. Danisco-aktien åbnede med et lille fald på 0,3 procent til 477,00.",2006-01-13T09:04:00+00:00,
https://www.dr.dk/nyheder/penge/apmoeller-maersk-trak-c20-ned,"De danske aktier lukkede mandag lavere efter en udpræget negativ dag, hvor C20 tabte 1,8 procent til 358,38. Rederigiganten A.P. Møller - Mærsk (APM) led i det sure marked, hvor den amerikanske bank, Citigroup, satte fokus på APM's tab af markedsandele. APM var blandt dagens største tabere i topindekset. Lundbeck fastholdte lidt af fredagens optimisme og var et lyspunkt grundet den positive afgørelse i den amerikanske patentretssag. A.P. Møller - Mærsk (APM) blev mandag handlet 2,7 procent lavere og lukkede i kurs 43.300. Opkøbet af P&O Nedlloyd har kostet APM markedsandele på omkring 1 procent på ruterne mellem Asien og Europa samt over Stillehavet, vurderer Citigroups shippinganalytiker Roger Elliot. Citigroup fastholdt sin salgsanbefaling og kursmålet på 40.000 kroner af APM. Den danske rederigigant kom lidt højere på kursskalaen hos investeringsbanken Dresdner Kleinwort, hvor analytiker Mark McVicar hævede målet til 45.000, dog fastholdte han salgsanbefalingen på grund af de faldende containerfragtrater. APMs olieforretning blev dog oprevideret. - Det reflekterer vore olieanalytikeres prognose om en oliepris på 70 dollar pr. tønde frem til enden af 2008, men det opvejes af højere omkostninger og højere skat. Vi har revideret vores værdifastsættelse af olieforretningen fra 16 milliarder dollar til 20,75 milliarder dollar, skrev Mark McVicar. Lundbeck steg igen Lundbeck lukkede 0,4 procent højere i kurs 139,5. Medicinalaktien fik hævet kursmålet til 145 fra 131 hos finanshuset Goldman Sachs. Det skete som følge af den positive retsafgørelse i USA i sidste uge i patentsagen om det antidepressive middel Lexapro. En klokkeklar dom, lyder vurderingen fra finanshuset Citigroup. Teva appellerede dog afgørelsen. Samtidig er der stadig andre, der kan melde sig på banen og udfordre patentet, herunder eksempelvis Caraco, påpegede analytikerne. Direktør i Lundbeck, Claus Bræstrup, venter, at kopikrigen på medicin fortsætter med uformindsket styrke. Godt nyt fra Vestas' konkurrenter Vestas lukkede mandag 2,1 procent lavere i kurs 153,3. Investorerne oplevede mandag megen aktivitet på det amerikanske vindmøllemarked fra Vestas-konkurrenter. Den indiske vindmølleproducent Suzlon har fået en amerikansk ordre på 105 megawatt, da Edision Mission Group har bestilt møller til levering i midten af 2007. Samtidig blev det offentliggjort, at Vestas-konkurrenten, Clipper Windpower, der både udvikler vindmølleparker og producerer vindmøller, har indgået en strategisk aftale med det britiske energiselskab BP. Novo Nordisk havde tabt 2,0 procent, da insulinaktien lukkede i kurs 367,5. Insulinkonkurrenten Novartis venter inden årets udgang at have søgt de europæiske sundhedsmyndigheder om godkendelse af Galvus, som er selskabets nye pille til behandling af type 2 diabetes. Banker faldt trods høj indtjening Dansk Bank faldt 1,1 procent til kurs 210,8, mens Nordea lukkede uændret i kurs 66,0. Morgan Stanley venter solide regnskaber fra de nordisk storbanker trods svag udvikling på aktiemarkederne, lød det mandag. Analytikerne venter, at bankerne har fastholdt første kvartals høje vækst i indtjeningen. Både Nordea og Danske Bank får den neutrale anbefaling ""equal weight"", mens Swedbank og Svenska Handelsbanken begge købsanbefalingen ""overweight"". Citigroup gav mandag både Danske Bank og Nordea en hold-anbefaling. Jyske Bank kom i fokus, da bankanalytikerne Per Grønborg og Aksel Tarras Madsen fra Danske Equities vurderede, at Jyske Bank kan være i farezonen for at skulle ændre sit regnskab for sidste år grundet ændrede regler for de gruppevise nedskrivninger. Jyske Bank lukkede 1,7 procent lavere i kurs 312,0.",2006-07-17T15:52:00+00:00,
https://www.dr.dk/nyheder/penge/c20-god-stemning-efter-flot-aabning,"De danske aktier lægger op til en lun dag efter en flot åbning, hvor C20 steg 0,7 procent til 370,66. - Der er udsigt til en hel stak stærke regnskaber fra de danske virksomheder. Det i sig selv vil give en bedre stemning, vurderer aktiechef i Sydbank Bjørn Schwarz over for Stox.dk. De danske virksomheder har været konservative med budgetterne. En Greens analyse viser, at 28 procent af de adspurgte virksomhederne har opjusteret toplinjen og kun 14 procent har måttet skrue ned for forventningerne. Det skriver dagbladet Børsen. Mærsk-aktien i vækst A.P. Møller - Mærsk (APM) blev tirsdag morgen handlet 0,4 procent højere i kurs 47.700. FIH Capital Markets vurderer, at APM kursen har nået bunden og nu vil stige. - Vores værdiansættelse peger på et rimeligt handelsniveau for APM aktien på 55.000-60.000 kroner, hvilket giver et betydeligt potentiale i forhold til den nuværende aktiekurs. Den nuværende aktiekurs afspejler en forventning om en gennemsnitlig fremtidig vækst på ca. 3 procent, hvilket vi ikke finder aggressivt set i lyset af den historiske vækst, skriver FIH Capital Markets. Topdanmark lagde tirsdag et pænt tempo med en stigning på 2,1 procent til kurs 781. Forsikringsaktien fik til morgen en købsanbefaling af det amerikanske finanshus JP Morgan, der netop har påbegyndt dækning af aktien. JP Morgan havde også en købsanbefaling i ærmet til den norske konkurrent Storebrand. William Demant-kursmål øges William Demant åbnede tirsdag 0,6 procent højere i kurs 425,0 og fortsætter den positive udvikling, efter ledelsen mandag opjusterede helårsforventningerne. Deutsche Bank øgede mandag kursmålet til 410 kroner mod tidligere 370 kroner. GN Store Nord lå pænt til morgen med en stigning på 1,0 procent højere i kurs 70,8. GN var mandag i rampelyset, da GN Netcom divisionen indgik et nyt strategisk partnerskab med Microsoft om levering af headset til IP-telefoni, web-konferencer mv. Lundbeck var i spil efter, at JP Morgan satte fokus på medicinalkoncernen med en købsanbefaling og et kursmål på 155. Lundbeck blev handlet 1,3 procent lavere i kurs 134,5. Novo Nordisk ligger tirsdag uændret i kurs 363. Novo var mandagens højdespringer og fik her til morgen den ugentlige opdatering fra USA, der viser at antallet af nyudskrevne recepter på Lantus, der er konkurrent til Novo Nordisks diabetes-produkt Levemir, faldt 5,4 procent i uge 24 efter at være steget 8,8 procent i uge 23. Opgørelsen er fra finanshuset Citigroup. Blandt sidepapirerne var fokus rettet mod malings- og træbeskyttelsesproducenten Flügger, der senere på dagen vil være aktuel med sin helårspræsentation. Aktien ligger tirsdag 0,9 procent højere i kurs 703.",2006-06-27T08:33:00+00:00,
https://www.dr.dk/nyheder/penge/trist-fredag-investorerne-i-europa-ogsaa-hos-c20-i-danmark,"C20 lukkede 0,7 procent lavere i 394,12. A.P. Møller - Mærsk lukkede 0,4 procent højere i kurs 48.800, efter at investorerne fik lidt nyt fra havneoperatørdivisionen samt olie- og gas-aktiviteterne. Rederikoncernens olieudvindingsdivision Mærsk Olie og Gas har indgået en aftale med selskabet Hess Corporation om 33 procent af 93 efterforskningslicenser i Den Mexicanske Golf ved USA. Rederiet forventer mulighed for produktionen om fem år. Ordretab Vestas Vestas lukkede 2,2 procent lavere i kurs 156. Der var rygter om, at vindmøllekoncernen har tabt en ordre i Australien og sammen med et generelt faldende aktiemarked rammer det Vestas hårdt. Aktieboks: G.N.Store Nord Spillet om salget af høreapparatdivisionen af GN Store Nord udvikler sig mere og mere speget for hver dag. Senest har den mulige køber William Demants bestyrelsesformand, Niels Boserup, betegnet en pris på 15 milliarder kroner som urealistisk. Helt usædvanlig udmelding, lyder det fra kilder i branchen. William Demant lukkede 0,5 procent højere i kurs 427, mens GN Store Nord tabte 1,1 procent til kurs 86,5. ØK højdespringer ØK lukkede 0,9 procent højere i kurs 272 og blev fredagens højdespringer i C20-regi. Danisco blev handlet 1,2 procent lavere til lukkekurs 471,5. Analytiker David Kerstens hos finanshuset UBS øgede kursmålet for Danisco til 385 fra 320 men fastholdt samtidig anbefalingen ""reducer"".",2006-09-22T15:47:00+00:00,
https://www.dr.dk/nyheder/penge/c20-paa-ny-i-rekord-trods-lavere-gear,"C20-indekset lukkede fredag 0,5 procent højere i rekordniveau 505,66. De danske aktier kunne ikke helt ride med på den bølge, der torsdag gav den største stigning til det amerikanske Dow Jones indeks i fire år. Både Novo Nordisk og Lundbeck kom i fokus med nye kursmål hos den amerikanske investeringsbank Goldman Sachs. Fastholder anbefalinger Novo Nordisk fik opjusteret kursmålet til 570 kroner fra 550 kroner af Goldman Sachs. Investeringsbanken fastholder samtidig anbefalingen ""sælg"". Medicinalkoncernen lukkede 0,3 procent højere i kurs 595. Goldman Sachs fastholder anbefalingen ""neutral"" på Lundbeck, der steg 0,5 til kurs 141,8. Finanshuset hæver samtidig kursmålet til 135 kroner fra 130 kroner. GN Store Nord venter på appelsag GN Store Nord, der lukkede 0,4 procent højere i kurs 66,8, venter stadig på afgørelsen i appelsagen omhandlende salget af GN Resound til den schweiziske konkurrent Phonak. Torsdag udtalte Phonak-direktør Valentin Chapero, at alternativet til GN Resound-opkøbet er tilbagekøb af egne aktier, idet han ikke ser andre alternative opkøbsmuligheder. Interesse for alternativ energi Den stigende oliepris har haft investorernes interesse den seneste tid. Den amerikanske referenceolie, WTI, lå fredag i 73,3 dollar pr. tønde. Den høje oliepris øger interessen for investering i alternative energikilder. Vindmøllegiganten Vestas lukkede 0,8 procent højere i kurs 376,5. Mærsk-konkurrent dropper børsnotering Den arabiske havneoperatør DP World har skrinlagt planerne om at blive børsnoteret. DP World er konkurrent til APM Terminals. En børsnotering kunne give et fingerpeg om værdien af APM Terminals. A.P. Møller-Mærsks B-aktie fortsatte torsdagens fremgang og lukkede 1,0 procent højere i rekordkurs 73.700. Topdanmark køber egne aktier Topdanmark annoncerede yderligere tilbagekøb af egne aktier for en sum af 400 millioner kroner i år eller til næste år. Dertil kommer, at forsikringskoncernen allerede har et tilbagekøbsprogram for 2007 til en værdi af 1,8 milliarder kroner. Topdanmark lukkede 1,5 procent lavere i kurs 909. 13 stigninger i træk D/S Norden lukkede 1,5 procent højere i kurs 421. Tørlastrederiet fortsætter det imponerende kursridt, der nu har givet stigninger 13 dage i træk, og svarer til en stigning på 22,4 procent. Fragtraterne for tørlast har siden april måned bevæget sig i usædvanlig højt niveau. Stor ordre til NKT Capinordic hæver kursmålet på NKT med 10 procent til 635 kroner. Samtidig fastholdes anbefalingen ""køb"". NKT Flexibles, der er datterselskab af NKT, modtog torsdag sin hidtil største ordre fra norske Statoil på en samlet værdi af knap 600 millioner kroner. Aktien lukkede 0,8 procent lavere i kurs 593. Nordicom i stor aktivitet Nordicom lukkede 3,2 procent højere i kurs 950 efter stor omsætning i den sene handel. Islandske Stordir, som er ved at opkøbe Keops, er også storaktionær i Nordicom. (Kilde: RB-Børsen)",2007-07-13T15:35:19+00:00,
https://www.dr.dk/nyheder/penge/p-moeller-maersk-steg-og-trak-c20-med-op,"Der var tirsdag lettelse på Københavns Fondsbørs, da rederikoncernen A.P. Møller - Mærsk fremlagde halvårsregnskab og fastholdt helårsforventningerne. C20 lukkede 1,1 procent højere i 384,5. Analytikere lettede Der lød et lettelsens suk, da A. P Møller - Mærsk gentog sine forventninger til helåret 2006. Inden regnskabsaflæggelsen havde enkelte analytikere udtrykt bekymring derom. A. P Møller - Mærsk lukkede 3,3 procent højere i kurs 47.000, men var for en kort stund handlet i 47.900. Den primære drift og omsætning lå lidt over analytikernes forventninger, mens overskuddet efter skat skuffede en anelse. Containerdel smertensbarn Umiddelbart er regnskabet fra giganten noget bedre end ventet i Sydbank, oplyser analytiker Jakob Pedersen til RB-Børsen, men analytikerne så også negative punkterer i regnskabet med en nedjustering af pengestrømmen samt udsigterne til en fortsat svær markedssituation på containerdelen. - Containershipping har klaret sig noget dårligere, end vi havde ventet, og så har A.P. Møller - Mærsk klaret sig noget bedre på oliesiden. Det er umiddelbart svært med to modsatrettede tendenser, og jeg er noget overrasket over, hvor hurtigt det er gået ned i containerforretningen, sagde analytiker Tue Østergaard til RB-Børsen. A.P. Møller Mærsk gentog, at overskuddet i helåret 2006 ventes falde med 20 procent efter ændret regnskabspraksis til 16 milliarder kroner efter skat. Omsætningsprognosen lyder fortsat på 270 milliarder kroner som bliver løftet af gigantopkøbene. Banker både op og ned aktierne i C20-regi oplevede pæne udsving, da Nordea Bank blev handlet 1,4 procent højere til lukkekurs 73,5, mens branchekollegaen Danske Bank lukkede 1,4 procent højere i kurs 224,5. Jyske Bank gik i modsat retning med et tab på 0,9 procent til lukkekurs 336,5. DFDS hævede forventningerne for helåret markant med 75 millioner kroner til 325 millioner kroner i sit halvårsregnskab. Resultatet før skat blev 132 millioner kroner mod 21 millioner kroner i samme periode sidste år. Fremgangen er båret af fragtrederiet DFDS Tor Line, der har haft en omsætningsfremgang på 27 procent og en stigning i driftsresultat før afskrivninger på 32 procent i forhold til første halvår sidste år. DFDS lukkede 4,6 procent højere i kurs 482. Royl Brew faldt Royal Unibrew lukkede 0,3 procent lavere i kurs 632. Halvårsregnskabet viste et fald i overskuddet på 7 millioner kroner til 49 millioner kroner før skat. Samtidig er omsætningen steget med næsten 7 procent til 1,6 milliarder kroner Forventningerne for hele 2006 blev præciseret til et overskud før skat på 320-340 millioner kroner Branchekollegaen Harboe diskede også op med regnskab, der viste en marginal fremgang i såvel omsætning som resultat i første kvartal 2006/2007. Harboe lukkede uændret i kurs 270. Grovvareselskabet Hedegaard nedjusterede forventningerne til helåret efter skærpet konkurrence. Det sendte aktien 5,3 procent lavere til lukkekurs 678. Entreprenør-selskabet Per Aarsleffs regnskab for tredje kvartal fik aktieanalytiker Stig Frederiksen hos Danske Equities til at gentage sin ""hold""-anbefaling med en beregnet værdi af aktien til 510 kroner Per Aarsleff lukkede 4,6 procent lavere i kurs 477. Skako Industries oplevede et kursskred på 24,3 procent til kurs 255. Parken Sport & Entertainment var tirsdagens højdespringer og steg 8,8 procent til lukkekurs 1200.",2006-08-29T16:37:50+00:00,
https://www.dr.dk/nyheder/penge/c20-sluttede-med-et-lille-minus,"Vindmøllebranchen fik lidt ekstra opmærksomhed, efter at Portugals største energiforsyningskoncern EDP har købt Horizon Wind Energy af ejeren Goldman Sachs. EDP vil med købet øge fokus på vedvarende energikilder. Vestas lukkede 2,9 pct. lavere i kurs 298. Den store taber Lundbeck blev også en af markedets store tabere. Tidligere på dagen fik medicinalkoncernen sænket sit kursmål af Merrill Lynch. Aktien endte 2,3 pct. lavere i kurs 159,5. Medicinalkoncernen Novo Nordisk tabte 1,2 pct. til kurs 492. Danske Bank fortsatte den seneste tids positive takt og endte tirsdag med en stigning på 2,2 pct. i kurs 260. GN Store Nord var tirsdag ikke kommet sig oven på mandagens dårlige nyheder og fortsatte i minus. Det skyldes øget usikkerhed om salget af GN Resound til schweiziske Phonak. Aktien sluttede dagen i kurs 79,3 med et fald på 2,5 pct. Investorerne afventer onsdagens årsregnskab fra A.P. Møller - Mærsk. Selskabets B-aktie lukkede i kurs 58.000 med et fald på 0,5 pct. Rederi i vækst Rederiet D/S Norden aflagde årsregnskab. Især forventningerne til 2007 overraskede positivt. Lidt senere blev fokus rettet mod D/S Torms melding om udsalg af sine Norden-aktier. - Årsafslutningen på 2006 blev ikke så stærk som ventet, men kigger vi på forventningerne til 2007, så ligger de væsentligt højere end mine estimater. Regnskabet og forventningerne bekræfter helt klart, at Norden kommer til at nyde godt af de meget gode markedsforhold for tørlast, sagde aktieanalytiker Jacob Pedersen fra Sydbank til RB-Børsen. Rederiet Torm undersøger et salg af sin aktiepost på godt 30 pct. i Norden. Det pressede Norden-aktien ned i negativt terræn. Den tabte 7,4 pct. til kurs 5600, mens Torm steg 1,2 pct. til kurs 386. - Torm har besluttet at undersøge et salg af sin aktiepost i Norden i form af en book-building på fondsbørsen, skrev Torm. Auriga Industries aflagde årsregnskab, der svarede til markedets forventninger, og Auriga steg 1,2 pct. til kurs 166. Jyske Bank fastholdt anbefalingen ""sælg"". På den årlige generalforsamling fik investorerne en markedsopdatering fra bestyrelsesformand Jan Erlund. Det gav ØK-aktien et hop på 5,2 pct. til kurs 265. - I første kvartal, som ØK har lagt bag sig, er indtjeningen på driften bedre end ventet, oplyste Jan Erlund. Flügger kom med tredjekvartalsregnskab, hvilket blev positivt modtaget af investorerne. Kursen endte 2,8 pct. højere i 725.",2007-03-27T15:17:00+00:00,
https://www.dr.dk/nyheder/penge/paene-stigninger-i-c20-1,"C20-indekset steg 1,6 procent til 435,01. Stigningen skyldes offentliggørelsen af overraskende gode amerikanske erhvervstillidstal. Indekset steg til 48,6, mens Markedet forventede et fald til 47,5, og den positive overraskelse løftede aktierne. Finansaktierne vandt Danske Bank steg 3,3 procent til kurs 180, Sydbank steg 5,4 procent og lukkede i kurs 181, mens Nordea steg hele 5,6 procent til kurs 80,3. Kæmpeordre til Vestas Vestas lukkede uændret i kurs 508 på trods af en gigant ordre på i alt 95,4 MW til Sverige. Ordren består af 45 V90-2,0 MW-vindmøller og tre V90-1,8 MW vindmøller. Vestas fastholder sine tidligere opstillede forventninger til 2008. Smæk til rederi Tørlastrederiet D/S Norden blev hårdt ramt og dykkede 3,1 procent til 509. Kursfaldet skete efter et fald i tørlastpriserne på 2,4 procent.",2008-04-01T15:39:21+00:00,
https://www.dr.dk/nyheder/penge/c20-stiger-fra-morgenstunden-0,"De danske aktier i det toneangivende C20-indeks på Københavns Fondsbørs er i flyvende humør mandag morgen. Efter kort tids handel er aktierne i indekset steget med næsten to procent og kører dermed videre på den bølge af optur, der for alvor bed sig fast i sidste uge, hvor C20 samlet steg med 11,76 procent. I Asien gik aktiekurserne op, da børserne åbnede mandag. Og det er femte dag i træk, aktiekurserne ligger i plus. Også de amerikanske aktier steg i sidste uge, hvor Dow Jones steg med 1,82 procent. Og det betød, at det indeks steg med 11 procent inden for den seneste uge.",2008-11-03T08:16:00+00:00,
https://www.dr.dk/nyheder/penge/c20-stiger-fra-morgenstunden,"De danske aktier stiger fra morgenstunden. Det toneangivende C20-indeks lå kl. 10.00 til en stigning på knap 2 procent. Investorerne har her til morgen haft svært ved at finde ud af, hvad de skal mene om regnskabet fra Danske Bank, der er kommet emd en markant nedjustering til morgen. Først steg aktierne i Danske Bank med 2,2 pct til 81,25 kroner, men ved 10-tiden var stemningen skiftet og Danske Bank blev handlet 3,1 procent lavere til 77 kroner per aktie. Den samlede danske fremgang fulgte positive tal fra flere asiatiske børser i løbet af natten. Det japanske indeks steg med godt syv procent, mens børsen i Hongkong lukkede i feststemning med en stigning på 14,4 procent.",2008-10-28T08:18:00+00:00,
https://www.dr.dk/nyheder/penge/nervoesitet-trykkede-c20,"Efter fremgang i morgentimerne satte de danske aktier sig gevaldigt, og C20-indekset lukkede 1,3 pct. lavere i 439,16. Finanssektoren var ramt af nervøsitet, hvilket pressede aktierne over hele linien. Danisco kom i fokus efter en tidligere bejler til sukkerdivisionen, Tereos, trak sig fra budkrigen. - Stemningen var ramt af nervøsitet som havde udgangspunkt i finanssektoren. Baggrunden var rygter om nedskrivninger hos amerikanske Merrill Lynch samt en række negative analytikermeldinger om finansaktierne. Nervøsiteten blev øget af triple witching (simultan udløb af optioner og futures, red.) samt olieprisernes genvundet terræn, vurderede afdelingschef for skandinaviske aktier Ole Kjær Jensen fra Sydbank til RB-Børsen. Bankaktier De danske bankaktier blev presset af nervøsiteten i finanssektoren. Danske Bank faldt 1,5 procent til kurs 143,5, mens Nordea blev sendt ned med solide 3,2 procent til kurs 68,3. Sydbank var også hård ramt, og lukkede 2,5 procent lavere i kurs 182,8.Aktieboks: Danske Bank Danisco Danisco smed 2,9 procent til kurs 334, efter at franske Tereos fredag morgen trak sig fra budkrigen om Danisco Sugar. Det franske selskab mener, at prisen for Danisco Sugar er blevet for høj. Dermed er kun tyske Nordzucker tilbage i kampen om Danisco Sugar. - Det ville altid være mere gavnligt for Danisco, hvis der var to seriøse købere i stedet for en. Derfor er det negativt for Danisco, hvordan man end vender og drejer det, udtalte chef for sales trading i Danske Bank Mads Zink til RB-Børsen. Standard & Poor's Equity Research sænkede kursmålet på Danisco til 366 fra 375 kroner, mens anbefalingen blev fastholdt på ""hold"". Carlsberg Carlsberg var eneste C20-aktie som gik mod strømmen, og lukkede 1,5 procent højere i kurs 476. Bryggerigiganten fik fredag løftet kursmålet marginalt hos UBS til 660 kroner mod tidligere 654, mens anbefalingen blev fastholdt på ""køb"". Norden Største fald i C20-regi skulle findes hos tørlastrederiet D/S Norden, som faldt 6,3 procent til kurs 509. Også GN Store Nord var hårdt ramt og dykkede 4,8 procent til kurs 25,6. Faldet skete uden selskabsspecifikke nyheder. - GN Store Nord var ramt, og det var især de udenlandske aktører, som solgte ud af GN Store Nord-aktierne, bemærkede Ole Kjær Jensen. FLSmidth FLSmidth smed 1,5 procent til kurs 542. Nordea hævede kursmålet på FLSmidth-aktien til 677 fra 643 efter ordren på 745 millioner kroner for en cementfabrik i Angola. Nordea ser fortsat positivt på FLSmidth, og gentog ved samme lejlighed sin købsanbefaling på aktien.",2008-06-20T15:34:01+00:00,
https://www.dr.dk/nyheder/penge/moderat-stigning-til-c20,"C20-indekset steg 0,4 procent. til 430,66. Den amerikanske jobrapport, som blev offentliggjort fredag eftermiddag, fik kun kortvarig effekt. Rapporten var svagere end ventet. Solide stigninger til Genmab og GN Genmab steg 7,8 procent til kurs 242,5 uden nyheder. Aktien er omgæret af løse spekulationer i markedet. GN Store Nord steg 9,6 procent til kurs 26,3, og fortsatte dermed den gårsdagens positive stemning, der skyldes lancering af nye produkter på den amerikanske AAA-messe. Medvind til Vestas Vestas steg 1,6 procent til kurs 510, efter at vindmøllegiganten fredag forsatte ordrehøsten. Den nye ordre til fire projekter i Spanien er på i alt 128 MW fordelt på 61 vindmøller. Uensartede forsikringsaktier Topdanmark steg 0,8 procent til kurs 798, mens Trygvesta faldt 3,4 procent til kurs 408,5 efter at forsikringsselskabets udbytte på 17 kroner er gået fra aktien. Alkas tilbud til om indbo- og ansvarsforsikring for 988 kr. om året bider landets to største forsikringsselskaber ikke på. Både Trygvesta og Topdanmark afviser blankt at gå ind i en priskrig.",2008-04-04T15:21:00+00:00,
https://www.dr.dk/nyheder/penge/c20-endte-i-rekord,"GN Store Nord og A.P. Møller - Mærsk leverede solide stigninger på en onsdag, da det danske C20-indeks steg 0,4 procent til rekord 515,13. Vestas endte i den tunge ende af skalaen. Det skriver RB-Børsen. GN Store Nord lukkede 2,7 procent højere i kurs 57. Den potentiale Resound-køber, Sonova, vil overveje et nyt bud på Resound, hvis det lykkedes at få domstolene til at ophæve det gældende salgsforbud. Det skrev nyhedsbureauet Reuters med henvisning til en artikel i den schweiziske avis Handelszeitung. A.P. Møller - Mærsk lukkede 2,1 procent højere i kurs 73.600. Datterselskabet Dansk Supermarked vil satse på e-handel med åbningen af Bilkashoppen.dk. Vestas 2,9 procent ned Vestas endte 2,9 procent lavere i kurs 448,5 efter tirsdagens optur på 4,3 procent Vestas blev onsdag morgen optaget i Dow Jones europæiske large cap-indeks, hvilket sker på bekostning af det spanske energiselskab Endesa. - Vestas' indtog i Dow Jones' europæiske large cap indeks har understøttet Vestas-aktien, idet indekset bruges som benchmark af flere institutionelle investorer, som derfor opkøber Vestas-aktier for at følge benchmark, udtalte senioranalytiker Jacob Pedersen fra Sydbank til RB-Børsen. Jyske Bank nedjusterede Vestas til ""Akkumuler"" fra ""Køb"" efter store kursstigninger. Aktien er steget godt 26 procent siden bankens opjustering efter 2. kvartalsregnskabet den 21. august 2007. Jyske Bank venter ingen opjustering fra Vestas i den kommende regnskabspræsentation. D/S Torm falder D/S Torm faldt 1,1 procent til kurs 232,5. Rederiet er blevet stævnet i forbindelse med kollisionen i august mellem skibene Torm Gertrud og New Flame. Men også Torm har udtaget en stævning. Det skrev nyhedsportalen maritimedanmark.dk. Liniefartsrederiet DFDS lukkede solide 5,1 procent højere i kurs 840, mens rederiet Nordic Tankers steg massive 7,2 procent til kurs 119. D/S Norden fortsatte sin optur og lukkede onsdag 2,8 procent højere i kurs 664. Jyske Bank fremrykker sit regnskab for tredje kvartal til 18. oktober. Jyske Bank tabte 0,4 procent til kurs 409. SAS lukker 1,5 procent lavere - Den ekstraordinære situation på væsentlige dele af de finansielle markeder, der har sit udspring i den mistillid, som subprime-krisen i USA har skabt, har skærpet interessen for bankregnskaberne, forklarede banken. SAS lukkede 1,5 procent lavere i kurs 100,5. Et af SAS' omstridte Dash 400-fly måtte onsdag formiddag returnere til København og foretage en sikkerhedslanding på grund af en indikationsfejl i cockpittet. Det oplyste flyselskab til Ritzau. Atlantic Petroleum steg 12,1 procent til kurs 1710. Det færøske olieefterforskningsselskab bekræfter, at det har gjort et væsentligt oliefund 60 km ud for Irlands sydlige kyst. Atlantic Petroleum er noteret på den danske og islandske fondsbørs.",2007-10-10T15:21:40+00:00,
https://www.dr.dk/nyheder/penge/c20-falder-lidt-tilbage,"En sur stemning forplantede sig på det danske aktiemarked i dagens indledende handel, og C20-indekset falder 0,8 pct. til 490,87 efter onsdagens massive fremgang på 2,2 procent. Det er samme udvikling, som investorerne kan finde på de store europæiske fondsbørser. På valutafronten var det værd at bemærke, at dollaren igen er under massivt pres. En euro koster nu 1,406 dollar. Bankerne falder Banksektorens aktier smider noget af onsdagens massive fremgang. Danske Bank åbner 0,8 procent lavere i kurs 209,5, mens Nordea åbner 0,6 procent lavere i kurs 85. Onsdag steg Danske Bank 5,2 procent, mens Nordea steg 4,6 procent. Den tyske koncernchef i Deutsche Bank, Ackermann, venter ekstra nedskrivninger grundet kreditkrisen. Det presser banksektoren i Europa. Godt nyt for W. Demant William Demant fik hævet sin anbefaling hos UBS til ""neutral"" fra ""sælg"". Ændringen af anbefalingen kommer efter, at det schweiziske finanshus Credit Suisse onsdag hævede anbefalingen af WDH-aktien fra ""underperform"" til ""outperform"". Kursmålet blev samtidigt hævet til 505 kroner fra tidligere 470 kroner William Demant åbner 0,6 procent lavere i kurs 466,5 efter onsdagens massive fremgang på 5,6 procent Novo får godkendt insulinpræparat Novo Nordisk åbner 0,3 procent højere i kurs 641. EU godkender den hurtigtvirkende insulin Novorapid (insulin aspart) til behandling af diabetes hos ældre samt patienter med nedsat nyre- og leverfunktion, oplyser Novo Nordisk. Danisco, som onsdag steg markante 4,4 procent, åbner 1,0 procent lavere i 400,5. Danscio afleverede onsdag regnskab for første kvartal, hvilket stort set levede op til investorerne forventninger. DFDS vil vokse og stiger Parken Sport Entertainment åbner 0,4 procent højere i kurs 1460. Selskabets fodboldhold, FCK, spillede onsdag aften 1-1 i UEFA Cup-kampen mod Lens i Frankrig, hvilket giver et godt udgangspunkt inden hjemmekampen mod Lens. DFDS, som stiger 0,8 procent til kurs 783, skal være større. Det skal ske gennem fusioner og opkøb, lyder meldingen fra koncernens nye topchef Niels Smedegaard i et interview med dagbladet Børsen. Rederiet, der er et af de førende på det nordeuropæiske marked, har 3 milliarder kroner til at købe op for, og det skulle gerne kunne lukke nogle huller i rederiets rutedækning på selskabets kernemarked, fastslår Niels Smedegaard. SAS åbner 1,6 procent lavere i kurs 92. Air France kan være tæt på at byde på det kriseramte italienske luftfartsselskab Alitalia. Fra de hjemlige kanter var der også nyt. Den svenske statsadvokat indleder desuden en undersøgelse af SAS efter nødlandingerne i Aalborg og Vilnius. Det skriver Bloomberg News.",2007-09-20T07:51:48+00:00,
https://www.dr.dk/nyheder/penge/carlsberg-traekker-c20-op,"Det blev Carlsberg, som her til morgen stjal opmærksomheden, efter at bryggeriet imponerede investorerne med sin halvårspræsentation. Carlsberg-aktien leverede et kurshop i den indledende handel og var med til at hive C20-indekset 1,1 procent højere til 500,58. På de tre store europæiske fondsbørser oplevede investorerne også solid fremgang. Carlsberg stiger 3,3 procent Carlsberg-aktien åbnede markante 3,3 procent højere i kurs 721. Carlsberg aflagde regnskab for første halvår, som indeholdt en opjustering af driftsindtjeningsprognosen. Carlsberg hævede prognosen for resultatet af den primære drift med 300 millioner kroner til 5,0 milliarder kroner i 2007, efter at bryggeriet i første kvartal hævede prognosen med 200 millioner kroner til 4,7 milliarder kroner. Carlsberg oplevede en positiv udvikling på de vesteuropæiske ølmarkeder og har vundet markedsandele på flere af de væsentligste markeder, bl.a. i Storbritannien og i de nordiske lande. - De gør vores frygt for Vesteuropa til skamme. Alt i alt et flot regnskab, og jeg vil mene, at aktien skal stige på det, siger analytiker Jens Thomsen til RB-Børsen. A.P. Møller stiger Det Singapore-baserede containerrederi Neptune Orient Lines øgede overskuddet med 38 procent i andet kvartal af 2007. Regnskabet viser, at nedturen for de store containerrederier er slut, vurderer Finn Bjarke Petersen fra Standard Poor's Equity Research. A.P. møller - Mærsk åbnede 1,1 procent højere i kurs 71.300. Investeringsbanken Morgan Stanley har sænket sin anbefaling på Novo Nordisk. Anbefalingen lyder nu på det neutrale ""equal-weight"", mens den tidligere lød på det positive ""overweight"". Novo Nordisk har oplevet kursfremgang tre dage i træk efter fredagens overraskende gode regnskabspræsentation. Novo Nordisk tabte 0,7 procent til kurs 614 efter tre dage i træk med kursfremgang. GN Store Nord-investorerne vil have øjnene rettet mod Tyskland, hvor den afgørende dom fra appelretssagen om salget af GN Resound ventes at blive fremlagt i dag. GN Store Nord steg 0,4 procent til kurs 57,8. Parken stiger forud for fodboldkampe Ringkjøbing Landbobank steg 2,1 procent til kurs 1041, efter at regionalbanken aflagde halvårsregnskab, som indeholdt endnu en opjustering af helårsprognosen. Bankens forretningsomfang stiger fortsat samtidig med, at aktivitetsniveauet blandt bankens kunder er godt. Søndagsavisen aflagde et halvårsregnskab med et markant fald i indtjeningen. Søndagsavisens driftsindtjening faldt til 50,8 millioner kroner fra 88,9 millioner kroner for samme periode i fjor. Aktien er ikke handlet i skrivende stund. Parken Sport Entertaiment åbnede 2,9 procent højere i kurs 1698. Selskabets fodboldklub FC København er klar til to kampe mod portugisiske Benfica om at komme med i Champions League-gruppespillet. Det er facit efter tirsdagens kamp mod Beitar Jerusalem.",2007-08-08T08:10:20+00:00,
https://www.dr.dk/nyheder/penge/c20-i-nyt-rekordniveau,"Jyske Bank gav tirsdag morgen investorerne en opjustering af helårsprognosen i sin halvårspræsentation. Stemningen på de europæiske fondsbørser var tirsdag morgen lidt negativ. På Københavns Fondsbørs åbnede C20-indekset dog med en fin fremgang på 0,4 procent til rekordniveau 515,13. Jyske Bank åbner 0,8 procent højere Jyske Bank, som åbnede 0,8 procent højere i kurs 431,5, aflagde halvårsregnskab, hvilket indeholdt en opjustering af helårsprognosen. Jyske Bank venter nu en basisindtjening på 2,1-2,3 milliarder kroner i 2007. Jyske Banks basisindtjening for første halvår steg til 1,27 milliarder kroner, hvilket var mere end ventet. Nettorenteindtægterne steg 1,61 milliarder kroner fra 1,44 milliarder kroner De vigtige renteindtægter ligger på den svage side i første halvår. Det vurderer analytiker Stig Nymann hos Gudme Raaschou over for RB-Børsen. - Udviklingen i nettorenteindtægterne er lidt svag, men banken henter indtjeningen ind på en reduktion i omkostningerne, vurderer Stig Nymann. Også stigning til A.P. Møller A.P. Møller - Mærsk, som åbnede 0,5 procent højere i rekordniveau 75.200, fik nyt fra terminalbranchen. Kinesiske Cosco, der er konkurrent til A.P. Møller - Mærsk, overvejer at investere 1 milliarder dollar (over 5 milliarder kroner ) i et havneprojekt i den østkinesiske provins Jiangsu. Det skriver Shanghai Securities News på baggrund af anonyme kilder ifølge Bloomberg News. Novo Nordisk tog lidt af opmærksomheden grundet sin 30 procentandel i biotekselskabet Zymogenetic. Finanshuset Merrill Lynch har sænket sin anbefaling på Zymogenetic til neutral fra køb. Novo Nordisk åbnede 0,5 procent højere i kurs 599. Dantherm steg 8,1 procent i går FLSmidth-investorerne vil være på mærkerne, når den finske FFE Minerals-konkurrent Outokumpu over middag aflægger halvårsregnskab. FLSmidth datterselskab FFE Minerals oplever massive vækstrater grundet opsvinget i mineindustrien, og FLSmidths målsætning er at gøre FFE Minerals til en ligeværdig partner til FLSmidths ""gamle"" ingeniøraktiviteter, opførelse af cementfabrikker. FLSmidth åbnede 1,1 procent højere i kurs 489,5. Blandt sidepapirerne stjal Dantherm opmærksomheden efter mandagens markante fremgang på 8,1 procent. Producent af produkter til industriel luftventilation og luftafkøling åbnede 2,4 procent højere i kurs 192,5. En handler oplyser til RB-Børsen, at der er to forklaringer på fremgangen. For det første har der været en positiv artikel om Dantherm i Penge Privatøkonomi, og for det andet har svenske Ericsson modtaget en stor ordre til udbygning af GSM i Indien. Da Dantherm tidligere har været underleverandør til Ericsson var der spekulationer i, at der også kan være en betydelig ordre på vej til Dantherm.",2007-07-24T08:29:40+00:00,
https://www.dr.dk/nyheder/penge/c20-fortsaetter-rekordjagten,"De europæiske aktiemarkeder åbnede med marginale og uensartede udsving, efter at investorerne havde set svage regnskaber fra svenske Ericsson og amerikanske Google og Microsoft. Det mindskede investorernes lyst til aktieindkøb. Det kunne dog ikke stoppe C20-indekset, som fortsatte sit rekordridt og åbnede 0,3 procent højere i 514,33. Det sker, efter at C20-indekset torsdag satte rekord for sjette dag i træk. Hævet kursmål på Nordea Nordea åbnede uændret i kurs 90,5, efter at storbanken torsdag afleverede halvårsregnskab. Både indtjeningen og indtægterne lå over analytikernes forventninger. I regnskabet gentog Nordea sin helårsprognose. Torsdag udtalte Nordea-direktør Christian Clausen til Bloomberg News, at konsolideringen i banksektoren vil fortsætte. Deutsche Bank hævede fredag morgen sit kursmål på Nordea med marginale 0,2 eurocent til 13,1 euro. Omregnet svarer det til 97,46 kroner. Hævet kursmål på svensk bank Deutsche Bank hævede sin anbefaling på den svenske storbank SEB. Anbefalingen blev løftet til ""køb"" fra ""hold"". Sydbank åbnede uændret i kurs 279, efter at bankens aktier torsdag steg markante 4,5 procent Carlsberg sælger mere i Bulgarien Carlsberg lå 0,2 procent lavere i kurs 718. Ølsalget i Bulgarien steg i første halvår med 16 procent, men Carlsbergs ølsalg steg 34 procent til 690.000 hektoliter. Det skriver det bulgarske nyhedsbureau Novinite. Nyt fra medicinalfirma Novo Nordisk og Neurosearch fik konkurrentnyt, idet de europæiske sundhedsmyndigheder har afgjort, at Sanofi-Aventis middel mod fedme, Acomplia, ikke må bruges af depressive patienter. Novo Nordisk åbnede uændret i kurs 597, og Neurosearch åbnede uændret i kurs 282. Optur for D/S Norden Uden for C20-regi imponerede D/S Norden, idet tørlastrederiets aktier åbnede 2,2 procent højere i kurs 457. Tørlastrederiet har gang i en solid optur, idet aktien over de seneste 18 handelsdage er steget godt 33 procent. (Kilde: RB-Børsen)",2007-07-20T08:12:19+00:00,
https://www.dr.dk/nyheder/penge/c20-aabner-i-rekord,"C20-indekset lå her til morgen 0,5 procent højere i rekord 503,46. Efter en uensartet åbning gik de fleste C20-medlemmer ind i positiv territorium efter en halv times handel. Det var samme tendens, som gjorde sig gældende på de tre store europæiske fondsbørser. Fokus på A.P. Møller efter gårsdagens store stigning Investorernes øjne er rettet mod A.P. Møller - Mærsk, som mandag lukkede 2,7 procent højere i rekord 71.700. Aktieboks: Udvikling i C20-indekset A.P. Møller - Mærsk åbnede tirsdag morgen 0,1 procent lavere i kurs 71.800. Der florerede mandag rygter om et muligt aktiesplit hos A.P. Møller - Mærsk. Finanshuset Exane BNP Paribas hævede tirsdag sit kursmål på APM's B-aktie med 5,6 procent til 76.000. Høreapparatproducenten W. Demant stiger 1,3 procent Vestas fik løftet sin anbefaling hos Morgan Stanley til ""equal weight"" fra ""underweight"". Samtidig sættes kursmålet på 12 måneders sigt til 320 kroner. Kursmålet er hævet fra blot 110 kroner Vestas åbnede 1,5 procent højere i kurs 377,5. Høreapparatproducent William Demant fik løftet sin anbefaling hos Goldman Sachs. Finanshusets anbefaling er nu på ""neutral"" og er hævet fra ""sælg"". Kursmålet på 12 måneders sigt blev sat til 580 kroner William Demant åbnede 1,3 procent højere i kurs 542, efter at aktien mandag tabte 2 procent Stigning på 2,5 procent til Alk Abello SAS-investorerne fik nyt fra de britiske kanter. Det britiske flyselskab BMI vil købe 10 Airbusfly, hvilket svarer til en købssum i omegnen af 750 millioner dollar. BMI ekspanderer i kølvandet af Open Skies-aftalen mellem USA og EU. Det skriver Bloomberg News. SAS ejer 20 procent af BMI, og det skandinaviske flyselskab har annonceret, at BMI-andelen er sat til salg. SAS åbnede 0,4 procent højere i kurs 131,5. Allergivirksomheden Alk Abello må vente med en dansk accept for fuldt tilskud. Alk-Abellos banebrydende nye tablet-baserede vaccine kaldet Grazax har fået det blå stempel i Holland og Østrig. I forvejen har Tyskland, Sverige og Storbritannien alle bevilget fuldt tilskud. Alk Abello åbnede 2,5 procent højere i kurs 1214. ITH Industri Invests generalforsamling blev en af årets mere opsigtvækkende, efter at storaktionær Capinordic overtager kontrollen i ITH Industri Invest. Det skriver Jyllands-Posten og Berlingske Business tirsdag morgen.",2007-07-10T07:48:32+00:00,
https://www.dr.dk/nyheder/penge/paen-fremgang-c20,"Åbningen af Københavns Fondsbørs begyndte i plus. Dette kan være ansporet af, at de amerikanske aktier vandt terræn efter dansk lukketid. C20-indekset åbnede 0,4 procent højere i 472,5. Der var fredag morgen fremgang på de tre store europæiske fondsbørser. Torsdagens pludselige tyske spark til GN Store Nord med afslaget af GN Resound-salget vil skabe ekstra opmærksomhed på GN-aktien. GN Store Nord ramt af dom GN Store Nord fik torsdag en gedigen omgang øretæver af investorerne. Årsagen var, at salget af GN Resound til schweiziske Phonak ikke blev godkendt af de tyske konkurrencemyndigheder. Både GN og Phonak har anket afgørelsen. - Vi er nervøse for, at en endelig afgørelse kan trække ud. Vi har endnu ikke haft mulighed for at tale med parterne. Der er en risiko for, at GN-kursen bevæger sig ned mod niveauet fra før handlen (kurs 60). Vores anbefaling er under revision, skrev analytiker Rune Møller fra Jyske Bank. Analytikerne frygter, at handlen falder til jorden. Alternativet kan være prisnedslag og en langvarig ankesag. GN-aktien åbnede 1,5 procent lavere i kurs 67,3. Vestas-aktien op trods konkurrence Vestas-konkurrenten Nordex har indgået en kæmpe rammeaftale med australske Babcock Brown. Nordex skal levere vindmøller med en samlet kapacitet på op til 640 megawatt fra 2008 til 2011. Vestas, der torsdag modtog en polsk ordre, åbnede fredag 1,2 procent højere i kurs 331. Oliepriserne har fortsat sin fremmarch og nåede fredag morgen op over 64 dollar pr. tønde for den amerikanske referenceolie, WTI. Det vil give ekstra fokus på aktier, som har relationer til oliepriserne. Vestas nyder godt af en høj oliepris, idet en høj oliepris øger investeringslysten i alternative energikilder. Olieprisen rammer Mærsk A.P. Møller - Mærsk bliver negativt ramt af en højere oliepris grundet containerenheden Mærsk Lines store forbrug af brændstof, som overgår fordelene ved olieudvindingsenheden. Rederigiganten startede dagen med et lille plus på 0,2 procent i kurs 61.100. SAS er også negativt påvirket af en høj oliepris grundet koncernens store brændstofforbrug. SAS fik anbefaling SAS fik torsdag luft under vingerne. Aktierne i SAS fik en varm anbefaling i en analyse fra ABG Sundal Collier. Det bekræftede analytiker Lars Heindorf over for RB-Børsen. - Vi har en købsanbefaling på aktien og kursmålet er 170 svenske kroner, sagde Lars Heindorf. Luftfartselskabet åbnede fredag 0,4 procent højere i kurs 119,5. Dansk øl får konkurrence Royal Unibrew, der er Danmarks næststørste bryggeri, går sammen med Heineken i offensiven mod Carlsberg. Royal Unibrew og hollandske Heineken har indgået en licensaftale om brygning, markedsføring og salg af Heineken i Danmark. - Det vil det øge vores konkurrencemæssige position og indtjening samt vores mulighed for vækst gennem bedre udnyttelse af synergi og logistik. Samtidigt vil aftalen også styrke positionen og vækstpotentialet for Royal Unibrews egne nationale og regionale mærker, sagde Poul Møller, administrerende direktør i Royal Unibrew, i en pressemeddelelse. Bryggeri-aktien åbnede 2,8 procent højere i kurs 725.",2007-04-13T09:00:28+00:00,
https://www.dr.dk/nyheder/penge/c20-i-solid-fremgang,"C20-indekset fulgte med resten af de europæiske indeks og sluttede dagen i et solidt plus på 0,8 procent i kurs 469,4. Især Novo Nordisk, Bang og Olufsen samt D/S Torm tiltrak sig en stor del af opmærksomheden. Gang i rygterne om Danske Bank Danske Bank er ikke en del af det fusionsspil, der for tiden kører den europæiske finansverden. En mulig konsolidering mellem hollandske ABN Amro og britiske Barclays har ellers sat gang i rygterne. Danske Bank lukkede 0,2 procent højere i kurs 257,5. - Vi har en rimelig klar strategi på det her område. Vi har en ambition om at vokse i Nordeuropa ved at opkøbe detailbanker med en vækst over EU-gennemsnittet, hvor der er fleksible arbejdsmarkeder og i en sektor, hvor der er indtjening. Men nu skal vi lige fordøje Sampo Bank, sagde Danske Banks pressechef, Jonas Torp. Nordea, som lukkede 1,7 procent højere i kurs 90,75, anses for et varmt konsolideringsemne, idet den svenske stat har sat sin 20 procent Nordea-aktiepost på salgslisten efter regeringsskiftet. Forskningsresultater positive for Novo Nordisk Novo Nordisk, som lukkede 1,2 procent højere i kurs 511, offentliggjorde midt på dagen positive forskningsresultater for selskabets langtidsvirkende insulinanalog Levemir. Over 20.000 patienter har været med til forsøgene. - Resultaterne viser ikke blot en forbedring i patienternes blodsukkerniveau, men også en nedgang i deres kropsvægt, sagde Global Marketing Director for Levemir, Erik Vinther, til RB-Børsen. - Det bekræfter de positive forventninger, vi har til Levemir, og det understøtter vores holdning til, at produktet kan fortsætte fremgangen - også i USA, lød det fra Jyske Banks medicinalanalytiker, Peter Bertram Andersen. B&0 stod for største stigning Bang og Olufsen stod for den største stigning i eliteindekset efter et fald i går på 2,3 procent. Video audio-designproducentens aktie steg i dag 4,2 procent til kurs 703. D/S Torm solgte i går sin cirka 30 procent store aktieandel i konkurrenten D/S Norden. Investorerne tog i dag ganske positivt mod begge aktier. Torm-aktien sluttede 2,6 procent højere i 396, mens Norden endte dagen med en stigning på 1,5 procent i kurs 5500.",2007-04-03T15:45:20+00:00,
https://www.dr.dk/nyheder/penge/paene-stigninger-i-c20-0,"Her til morgen bød på fine stigninger i C20-regi, og fremgangen var bredt funderet. Jyske Bank skilte sig ud fra mængden med en solid fremgang. Enkelte aktier begyndte dagen med tilbagegang, og de hårdt prøvede Lundbeck-aktionærer tabte igen værdi. Alt i alt åbnede C20-indekset 0,4 procent højere i 467,31. Aktieboks: Udvikling i C20-indekset Største stigning i C20-regi leverede Jyske Bank, som steg 1,7 procent til kurs 454. A.P. Møller - Mærsk's B-aktie åbnede 0,3 procent højere i kurs 59.500, efter at A.P. Møller og Hustru Chastine Mc-Kinney Møllers Fond mandag opkøbte massivt i både A og B-aktierne for samlet 700 millioner kroner. Lundbeck har problemer med søvnmedikament Lundbeck lå her til morgen med største tab i C20-regi og tabte 0,8 procent til kurs 128,5. Lundbeck har oplevet strid modvind på fondsbørsen siden medicinalkoncernen i seneste uge måtte stoppe fase III-forsøgene med søvnmedikamentet Glaboxadol. FLSmidth, som åbnede 0,3 procent lavere i kurs 377, kunne mandag notere regnskabet fra den amerikanske konkurrent KHD Humboldt, som er verdens tredje største producent af cementfabrikker. KHD havde en vækst i ordreindgangen på 55 procent, mens FLSmidths ordreindgang steg 20 procent i 2006. KHD ordrebeholdning steg 71 procent opgjort i ultimo 2006, mens FLSmidth kunne fremvise en vækst på 57 procent - Regnskabet fra KHD understøtter casen for FLSmidth. FLSmidth har haft fokus på lønsomheden, hvilket kan skyldes den mindre ordrefremgang sammenlignet med tallene fra KHD, vurderede aktieanalytiker Holger Smitt. Analytikeren har en positiv ""overvægt""-anbefaling på FLSmidth. Codan stiger over 2 procent Forsikringskoncernen, Codan, oplevede pæn fremgang på 2,1 procent til kurs 539, efter at mandagen også gav et solidt plus på godt 3 procent. Mandag blev Codan løftet af opkøbsspekulationer. Ifølge den britiske avis The Sunday Telegraph vil britiske Royal Sun Alliance købe de resterende minoritetsaktionærer ud af Codan. D/S Norden vandt tirsdag morgen lidt terræn, efter at rederiet mandag kom af med konkurrenten D/S Torm, som storaktionær. D/S Norden åbnede 1,3 procent højere i kurs 5490, mens D/S Torm steg 0,4 procent til kurs 387,5. Blandt sidepapirerne kan Columbus IT Partner tiltrække lidt opmærksomhed, idet Dagbladet Børsen skriver, at ejeren Ib Kunøe vil skrue op for opkøbene hos Columbus IT Partner, som åbnede 5,6 højere i kurs 8,50.",2007-04-03T08:15:00+00:00,
https://www.dr.dk/nyheder/penge/solid-stigning-paa-c20,"De danske aktier fastholdte onsdag den positive stemning og lukkede med et pænt plus. C20-indekset lukkede 0,9 procent højere i 460,56. Også i Europa var humøret højt. Vestas fortsatte opturen efter tirsdagens regnskabsaflæggelse. Citigroup hævede Vestas' kursmål til 305 fra 230, og har anbefalingen ""hold"" af Vestas-aktien, skriver RB-Børsen. Standard Poor's fastholder sin anbefaling ""stærkt køb"" af Vestas og sætter kursmålet til 320. Oven på turnaround-regnskabet tirsdag, fortsatte Vestas onsdag turen opad og steg 1,2 procent til 298,5. Carlsberg steg ovenpå chefkommentar Carlsberg steg onsdag 0,7 procent og lukkede til kurs 594. Bryggeriet kom i fokus, efter at direktør Nils Smedegaard Andersen onsdag blev interviewet af Bloomberg News, hvor han konstaterede, at der er en konsolidering i gang i bryggerisektoren, men han venter ikke, at Carlsberg komme til at deltage aktivt i den. Bryggeriet vil gennemføre sine planer om at investere 5 mia. kroner i indeværende år, mens effektiviseringer af produktionen fortsat er på menukortet. A.P. Møller - Mærsks B-aktie steg onsdag 1,4 procent til 57.800, og trak derved C20-indekset den rigtige vej. Der var dog ingen selskabsspecifikke nyheder fra rederiet. Som det eneste C20-medlem vendte GN Store Nord næsen mod syd og lukkede 0,3 procent nede i kurs 84,5. Optur i forsikringssektoren Forsikringsaktierne leverede onsdag pæne stigninger. Topdanmark steg 1,6 procent til kurs 1064, mens TrygVesta steg 1,3 procent til kurs 462,5. Vejret har indtil videre udartet sig godt i første kvartal for forsikringsselskaberne. - Skadeserstatningerne i første kvartal har været få sæsonen taget i betragtning, udtalte analytiker Rune Majlund Dahl fra Sydbank til RB-Børsen. Analytikeren har den positive overvægt-anbefaling på både Topdanmark og Trygvesta. Forsikringskoncernen Codan har købt det finske forsikringsselskab, Pohjola Non-Life Insurance ltd. Marineforsikring og åbner egen fillial i Helsinki. Administrerende direktør i Codan, Rickard Gustafson, udtaler, at det er en del af Codans vækststrategi. Aktien lukkede onsdag 1,2 procent højere til 520. Monberg Thorsen kom med regnskab Entreprenørselskaberne Monberg Thorsen præsenterede onsdag helårsregnskab for 2006. Koncernen fik et overskud før skat på 176 millioner kroner i 2006 mod 43 millioner kroner året før. I resultatet er der en avance ved salg af aktier i Denerco Oil på 171 millioner kroner Joint-ventureselskabet MT Højgaard, som ejes af Højgaard Holding og Monberg Thorsen, leverede ligeledes regnskaber med et resultat før skat på 37 millioner kroner mod 100 millioner kroner i 2005. Monberg Thorsen faldt 1 procent til 515, mens Højgaard Holding steg 5,7 procent til 238. Under lille omsætning imponerede Spæncom B-aktien med et kurshop på 18,4 procent til 1350.",2007-03-21T16:25:56+00:00,
https://www.dr.dk/nyheder/penge/novo-traekker-c20-ned,"Mandag morgen bød på rigtig dårligt nyt om Novo Nordisks succesmedikament, Novoseven. Det lagde et massivt pres på Novo-aktien fra morgenstunden. Dykket i Novo-aktien pressede C20-indekset 1,4 procent lavere i 471,68, mens de europæiske kollegaer åbnede med små plusser. Novo Nordisk tabte 8,3 procent til kurs 470,5, efter at Novos kommende guldæg, Novoseven, alligevel ikke kan bruges mod hjerneblødninger. Hos Novo Nordisk er koncernforskningsdirektør Mads Krogsgaard Thomsen dybt skuffet over resultatet. Rigtig dårlig nyhed for Novo - Vi følte, at vi første gang i menneskehedens historie havde et produkt der kunne standse hjerneblødninger. Nu står vi med nogle data, der viser positive effekter efter 2 uger, men samtidig er der så mange slørende faktorer bagefter, så er det bare så trist, konstaterer han overfor RB-Børsen. - Det har rigtigt stor betydning for Novo Nordisk. Det var den vigtigste positive nyhed i 2007, der nu er blevet negativ for Novo Nordisk. Det var den vi alle havde gået og ventet på, så det er ikke godt. Vi havde regnet med en omsætning på 1,2 milliarder kroner for Novoseven mod hjerneblødning inden for fem år, og nu er der sat en streg over alt det, sagde chef for sales trading i Danske Bank, Mads Zink, til RB-Børsen. Hollandske Ahold vil ind i dansk detailhandel Vestas tabte mandag morgen 1,1 procent til kurs 272,5, efter fredagens tab på 2,3 procent. Den amerikanske investeringsfond Franklin Resources har reduceret sin ejerandel i vindmøllekoncernen Vestas markant til 9,75 procent af aktiekapitalen fra tidligere 14,9 procent A. P. Møller Mærsk tabte 0,8 procent til kurs 62.200. A.P. Møller - Mærsks detailforretning Dansk Supermarked kom i fokus. Berlingske Business skriver mandag morgen, at den hollandske detailgigant Ahold er parat til at købe sig ind på de danske detailmarked. Det udtalte Aholds svenske koncerndirektør Anders Moberg til Berlingske Business. Lille stigning til Nordea Nordea åbnede 0,6 procent højere i kurs 90,3. På fondsbørsen i Stockholm lød kursen på 112,7 skroner Goldman Sachs hævede mandag morgen sit kursmål på Nordea til 111 skroner fra 101 skroner, efter at Goldman Sachs hævede Nordeas indtjeningsprognoserne for 2007-09. Goldman Sachs gentog sin neutral-anbefaling på Nordea. Biotekselskabet Lifecycle Pharma har opnået positive resultater i selskabets fase I kliniske udviklingsprogram for kolesterolmedicinen LCP-AtorFen. Det oplyser biotekselskabet i en fondsbørsmeddelelse. Lifecycle Pharma åbnede 2,9 procent højere i kurs 54. Kilde: RB-Børsen",2007-02-26T09:04:51+00:00,
https://www.dr.dk/nyheder/penge/c20-pessimismen-overtog,"C20-indekset fortsatte onsdag ugens tur nedad og lukkede 0,9 procent lavere i 476,79. De europæiske markeder oplevede ligeledes betydelige fald. Nordeas rekordregnskab gav marginal kurseffekt, mens ØK's helårstal sendte aktien i frit fald. Carlsberg måtte igen tage til takke med fald efter gårsdagens regnskabsaflæggelse. Nordea-rekord gav kun lidt medvind Igen blev det bevidst, at der skal mere end et rekordoverskud til fra banksektoren, før end at investorerne ryger op af stolene. Nordea lukkede 0,3 procent højere i kurs 90, efter at have fremlagt en vækst i det ordinære resultat på 25 procent til 3,8 milliarder euro. Det var over estimatet fra RB-Børsens analytikerpanel, som havde ventet knap 3,7 milliarder euro. Nordea venter, at indtægterne i 2007 stiger 3-4 procentpoint mere end omkostningerne og koncernen fortsætter sit skarpe fokus på omkostningerne, fastslog koncernchef, Lars G. Nordström, på et pressemøde onsdag. Strategien har i de forgangne år ført til en betydelig forbedring af resultatet. Over en bred kam fik Nordea-regnskabet roser med på vejen fra analytikerne. Carlsberg-aktien fik for anden dag i træk smæk af markedet og lukkede i kurs 570 med et fald på 2,2 procent. Aktien er faldet betydeligt siden selskabets aflæggelse af helårsregnskab tirsdag. Årsagen til aktiens rutsjetur skal findes i regnskabets svage udsigter for 2007, som skuffede investorerne fælt. Danske Bank nedjusterede onsdag estimaterne for Carlsbergs indtjening i 2007-2009 og ændrede samtidig anbefalingen på bryggeriaktien til ""sælg"" fra ""hold"". Aktiens beregnede fair værdi reduceredes til 528 fra tidligere 550. ØK i markant fald - trods gode tal ØK - aktien tabte voldsomme 7,3 procent og lukkede i kurs 259,0 efter at selskabet onsdag middag præsenterede helårsregnskab. Igen var det svage forventninger til 2007, der spillede en afgørende rolle i kursfaldet. Investorerne bed især mærke i en uændret driftsindtjening i 2007. ØK's melding om øgede investeringer i Venezuela og fraværet af frasalg af de tre forretningsområder skuffede investorerne, vurderede aktieanalysechef Bjørn Schwarz fra Sydbank. Analysechefen understregede dog, at ØK's svage forventninger til 2007 formentlig skyldes forsigtighed, og at udsigten til opjusteringer i løbet af året ikke er utænkeligt. A.P. Møller Mærsk lidt lavere A.P. Møller Mærsk kom endnu en dag i modvind og lukkede 0,8 procent lavere i kurs 62.000. Faldene i aktiekursen siden mandag kunne indikere at rederiaktien er ved at finde et mere stabilt niveau omkring 62.000 efter de seneste par uges pæne stigninger. Blandt sidepapirerne måtte Genmab aktien atter en gang indkassere et betydeligt fald i kursen og lukkede 2,1 procent lavere i kurs 334,0. Selskabet har dermed tabt små 80 kroner pr. aktie de seneste 14 dage.",2007-02-21T16:49:38+00:00,
https://www.dr.dk/nyheder/penge/c20-carlsberg-saa-roedt,"C20-indekset blinkede tirsdag rødt, og lukkede massive 1,2 procent lavere i 481,09. Carlsberg leverede regnskab tirsdag morgen, og skuffende forventninger for 2007 trak ned i indekset. Carlsberg leverede tirsdag morgen sit helårsregnskab, hvilket endte i et dramatisk kurstab på 6,7 procent til kurs 583. Der er flere negative end positive nyheder i årsregnskabet fra den danske bryggerikoncern Carlsberg. Det konstaterede investeringsbanken Gudme Raaschou, der især er skuffet over Carlsbergs forventninger til 2007. - Det skuffer med selskabets prognose for 2007. Den ventede driftsindtjening i 2007 er en kvart milliard lavere end ventet. Generelt er der altså flere negative end positive ting i regnskabet, Der var meget høje forventninger til regnskabet, og det har de ikke levet op til, siger analytiker Michael Rasmussen til RB-Børsen. Fokus på GN Headsetproducenten GN Store Nord lukkede tirsdag 1,7 procent lavere i kurs 86,5. Gudme Raaschou gentog sin købsanbefaling på GN Store Nord forud for selskabets regnskabsaflæggelse på torsdag. Analytiker Stig Nymann fra Gudme Raaschou vil have fokus på GN Store Nords ventede strategiannoncering. Nordea-aktien fik fastholdt anbefalingen ""køb"" af Alm. Brand op til regnskabsaflæggelsen onsdag morgen. Regnskabet ventes at blive det bedste resultat i Nordeas historie. Nordea lukkede 1,4 procent lavere i kurs 89,7. Vestas i mindre fald Vestas-aktien kæmpede for at holde sig plus, men smed over middag håndklædet i ringen. Vestas lå 1,4 procent lavere i kurs 288.5. Den spanske Vestas-konkurrent, Gamesa, venter en vækst i overskuddet på mindst 15 procent frem til 2008. Det skrev Gamesa i sit helårsregnskab. Satellitkommunikationsudstyrsproducenten Thrane Thrane har indgået en aftale med Comtech Mobile Datacom Corporation, om at levere dual-mode satellitterminaler til det amerikanske forsvarsministerium og andre allierede militærstyrker. Meddelelsen fik aktien til at stige og Thrane Thrane lukkede tirsdag 1,2 procent højere i kurs 331. Bavarian Nordic ned Blandt sidepapirerne imponerede biotekselskabet Curalogic. Alk Abello-konkurrenten, med et kursspring på 6,8 procent til 17,3 kroner. Det danske biotekselskab Curalogic vil præsentere data fra forsøg med sit vigtigste allergimedikament. Bavarian Nordic lukkede 2,8 procent lavere i kurs 583. Emissionsprospektet fra biotekselskabet indeholdt en opjustering af resultat forventningerne og en nedjustering af forventningerne til omsætningen for 2006. Endvidere løftedes sløret for estimaterne for 2007. - Det er negativt, at selskabet nu skal ud at rejse penge igen, og det er negativt, at deres 2006 bliver lidt lavere, end de havde regnet med. Men det positive er RFP-3 ordren (koppevaccine), sagde Michael Novod.",2007-02-20T17:42:50+00:00,
https://www.dr.dk/nyheder/penge/c20-med-begraenset-fald,"C20-indekset lukkede tirsdag med et lille fald på knap 0,2 procent efter en dag med små udsving. A.P. Møller - Mærsk fik igen positivt nyt fra analytikerne, da koncernens kursmål blev forhøjet af af investeringsbanken Chevreux, uden at det dog påvirkede aktien positivt. APM aktien lukkede i kurs 62.000 med et lille fald på 0,6 procent og har dermed fastholdt det meste af fredagens flotte stigning på 5 procent. Novo Nordisk aktien lukkede tirsdag med en mindre stigning på 0,6 procent i kurs 522. Aktien blev derfor kun lettere påvirket af konkurrenten Sanofi-Aventis' aflæggelse af helårsregnskab. Coloplast blev i tirsdagens handel ikke synderligt påvirket af mandagens salg af brystplejeaktiviteterne for 762 millioner kr. (102,25 millioner euro). Aktien steg små 0,2 procent og lukkede i kurs 523. Genmab ventes at aflægge helårsregnskab efter markedets lukketid. Biotekaktien lukkede i kurs 377 i minus 2,0 procent Genmab-investorerne vil nøje studere meldingerne om pipeline med fokus på kræftmedikamenterne HuMax-CD20, HuMax-CD4 og HuMax-EGFr. SAS aktien fik tirsdag fastholdt Jyske Banks anbefaling ""Akkumuler"" efter sidste uges aflæggelse kvartalsregnskab. Aktien blev handlet 1,9 procent op til kurs 110. Kilde: RB-Børsen.",2007-02-13T16:51:00+00:00,
https://www.dr.dk/nyheder/penge/c20-svag-positiv-stemning,"Novo Nordisk steg 0,2 procent til kurs 520. Novo Nordisk-investorerne kiggede mod Frankrig, idet konkurrenten Sanofi-Aventis aflagde helårsregnskab. Sanofi-Aventis' Lantus, som er et konkurrerende medikament til Novos Levemir, viste en salgsfremgang på 36 procent til 451 millioner euro i fjerde kvartal. Coloplast åbnede 0,2 procent lavere i kurs 521. Dagbladet Børsen skriver tirsdag morgen, at Coloplast kan opkøbe virksomheder for 10 milliarder kroner til kerneområdet stomi, urologi og inkontinens. Coloplast solgte mandag sin brystplejeforretningsenhed for 762 millioner kroner (102,25 millioner euro). Coloplast har fået en god pris for sine brystplejeaktiviteter. A.P. Møller - Mærsks B-aktien åbnede 0,1 procent lavere i kurs 62.300. Datterselskabet APM Terminals er interesseret i at gå ind i et nyt havneprojekt i Panama. Det skriver nyhedsbureauet DPA. Containerrederiaktiviteterne kom i centrum med et regnskab fra den kinesiske konkurrent Cosco Shipping Co., der er en del af Kinas største shippingselskab Cosco. Cosco Shipping havde en vækst i overskuddet på 48 procent i fjerde kvartal af 2006. Vestas-konkurrenten, Clipper Windpower, har fået en ordre på 60 vindmøller svarende til 150 megawatt i USA. Vestas åbnede 0,4 procent højere i kurs 288,5. Danske Bank, som åbnede 0,2 procent højere i kurs 267, meddelte, at banken indgår en aftale med Deutsche Bank. Aftalen vil styrke Danske Banks position over for erhvervskunder. Solar åbnede 0,7 procent højere i kurs 740. Den danske el- og vvs-grossistvirksomhed Solar vil være større i Sverige, og derfor er Solar på vej til at overtage den svenske VVS-grossist Alvesta. Hos Sydbank ser man positivt på nyheden. - Opkøbet styrker afgjort Solars eksponering og position i Sverige, hvor selskabets vækstmuligheder hos de største kunder forbedres markant med det bredere produktudbud. Vi ser positivt på Solars ekspansion, skrev Sydbank. Kilde: RB-Børsen",2007-02-13T08:53:53+00:00,
https://www.dr.dk/nyheder/penge/ny-rekord-i-c20,"C20-rekord Vestas fortsatte onsdag sin massive optur, og da indekstunge A.P. Møller - Mærsk, og Danske Bank også var i fin form, gav det en solid fremdrift på 1,0 procent i C20-indekset. Eliteindekset lukkede i rekord 461,24. Stor fremgang til Vestas Vestas lukkede hele 3,9 procent højere i kurs 266,5, efter de seneste to dages stigninger på 6,5 procent og 3,7 procent. Vestas-aktien har været præget af gode de seneste dage. Mandag fik Vestas-konkurrenten, Repower, et opkøbstilbud, tirsdag blev solide vækstudsigter for vindindustrien i Kina og USA præsenteret, og natten til onsdag steg oliepriserne i kølvandet på præsident Bushs ""State of the Union""-tale. Præsidenten gav alternative energikilder lidt opmærksomhed i talen. - Kursstigningen har lidt at gøre med Bushs tale. Det var onsdagens tema, så alt der minder om alternativ energi flyver bare afsted, konstaterede chef for sales trading i Danske Bank, Mads Zink, overfor RB-Børsen. Novozymes regnskabsaktuel Den amerikanske præsidents tale gav også inspiration til Novozymes-investorerne. Novozymes, som er regnskabsaktuel torsdag, lukkede 1,5 procent højere i kurs 529. Danisco, som også har et ben plantet i bioethanolenzymbranchen, lukkede 0,9 procent højere i kurs 457,5. - Danisco er meget tilfreds med, at præsident Bush løftede målet for anvendelsen af alternative energikilder, heriblandt bioethanol, udtalte Danisco-direktør Tom Knutzen til RB-Børsen. Mærsk og bankerne havde god dag på Børsen Containerrederiet og oliekoncernen A.P. Møller - Mærsk B lukkede solide 2,8 procent højere i kurs 58.000. Gudme Raaschou Bank ser lyst på A.P. Møller-aktien og ændrer derfor sin anbefaling til ""køb"" fra tidligere ""reducer"". APM fik et tilsvarende kursmål på 66.500. Gudme Raaschou Bank skrev, at 2007 og 2008 ser langt bedre ud for A. P. Møller-Mærsk end 2006. Det er primært containerdivisionen og APM Terminals, der får banken til at se langt mere positivt på aktien. Spekulationerne om en fusion med Nordea og den svenske storbank SEB kom på dagsordnen grundet udtalelser fra bestyrelsesnæstformanden for SEB Jacob Wallenberg, som gennem selskabet Investor AB er storaktionær i SEB. Nordea er en mulig partner for den svenske bank SEB, lød det onsdag morgen. Nordea lukkede 0,6 procent højere i kurs 91. Danske Bank sluttede 1,4 procent højere i kurs 259.",2007-01-24T16:50:00+00:00,
https://www.dr.dk/nyheder/penge/c20-fortsaetter-stigning,"Investorerne kunne her til morgen notere sig, at C20-indekset trækker længere ind i uudforsket område. C20-indekset åbnede 0,2 procent højere i rekord 455,30. Fremgangen i C20-indekset var bredt funderet og inspireret af stigningerne på de europæiske markeder. Novo Nordisk-investorerne kiggede mod Schweiz, idet konkurrenten Novartis aflagde helårsregnskab, mens Carlsberg-investorerne kunne bladre i regnskabet fra britisk/amerikanske Sabmiller. Novo-konkurrent aflægger regnskab Bryggerigiganten Sabmiller var onsdag aften aktuel med en markedsopdatering og kunne fremvise en salgsvækst på 10 procent. Sabmiller meddelte, at specielt markederne i Kina og Indien udviklede sig positivt. Sabmiller har intensiveret investeringerne specielt i disse områder for at vinde markedsandele, da bryggeriet i forvejen er solidt eksponeret i USA og Europa. Carlsberg åbnede 0,4 procent højere i kurs 559. Novo Nordisk åbnede 0,2 procent lavere i kurs 478. Novo Nordisk-konkurrenten arbejder på at få sendt diabetes-medikamentet Galvus på markedet. Det viste regnskabsaflæggelsen fra Novartis. I regnskabet for tredje kvartal meddelte Novartis, at det inhalerbare diabetesmedikament Galvus spås en blockbuster-tilværelse (medikamenter med en årlig omsætning på mere end 1 mia. dollar). Lundbeck stiger mest De store udsving hos C20-medlemmerne udeblev. Lundbeck lå med største C20-stigning på 1,2 procent til kurs 164,8. Lundbeck fik godt nyt i tirsdagens regnskabsaflæggelse fra sin amerikanske forhandler Forest Labs. A.P. Møller - Mærsk åbnede 0,2 procent lavere i kurs 57.900. Maersk Line får opbakning om højere fragtpriser mellem Fjernøsten og USA fra rederisammenslutningen The Transpacific Stabilization Agreement. Det skriver Jyllands-Posten torsdag morgen. ØK har skrinlagt sin planer om et salg af sin store kødforretning i Venezuela, EAC Foods. Det skriver Jyllands-Posten torsdag morgen. ØK åbnede 1,5 procent højere i kurs 273.",2007-01-18T09:24:51+00:00,
https://www.dr.dk/nyheder/penge/c20-laegger-staerkt-ud,"Det danske aktiemarked viste styrke allerede fra morgenstunden og fulgte dermed den generelle positive europæiske tendens. Natten til mandag havde de asiatiske investorer fundet smilene frem og glæden forsatte mandag morgen i Europa. C20 indeks lå 0,4 procent højere i rekord 450,23. De amerikanske fondsbørser er lukkede mandag grundet Martin Luther King helligdagen. Bankaktierne var i fokus fra morgenstunden. Nordea og rederibranchen Nordea er verdens førende bank på shippingområdet, det berettede Berlingske Business. Nordea har opnået positionen gennem en god position i Danmark og Norge, der begge er store søfartsnationer. Nordea skal således også stå for børsnoteringen af rederiet Nordic Tankers. Nordic Tankers forventes børsnoteret i løbet af juni. Mandag morgen meddelte finanshuset Citigroup, at det forhøjede sit kursmål på Nordea til 11,5 euro, svarende til ca. 85,8 kroner, fra 10,7 euro, svarende til ca. 79,8 kroner Citigroup gav samtidig Nordea en ""hold"" anbefaling. Nordea åbnede 1,1 procent højere i kurs 89,5. Den anden store bankkoncern på C20-indekset, Danske Bank, fik også lidt opmærksomhed, da finanshuset Citigroup hævede sit kursmål på Danske Bank til 255 kroner fra 245. Danske Bank fik anbefalingen ""hold"". Danske Bank lå 0,6 procent højere i kurs 251. Mærsk og Novo i hopla A.P. Møller - Mærsk åbnede 0,4 procent højere i kurs 55.100. APMs oliedivision, Maersk Olie Gas, fik spalteplads mandag morgen, da eksperter vurderede, at olieproduktionen først når sit toppunkt i år 2011 eller 2012. Det er udviklingen af ny teknologi, der kan hjælpe APM i at presse mere ud af Nordsøen. Indekstunge Novo Nordisk åbnede 0,1 procent højere i kurs 479. Novo fik hævet sit kursmål af Dresdner Kleinwort til 375 kroner fra 330 kroner Salgsanbefalingen blev samtidig gentaget. Finanshuset vurderede det som sandsynligt, at Novos indtægter i 2007 ikke vil leve op til forventningerne. Positivt lys på Rockwool Isoleringsgiganten Rockwool oplevede i den seneste uge en massiv kursfremgang. Mandag morgen kom der dog lidt negativ fokus på Rockwool, som er kommet i kløerne på indtil flere kroatiske miljøorganisationer, der vil have Rockwool smidt ud af den kroatiske halvø Istrien. Miljøorganisationerne mener, at Rockwool har vildledt lokalbefolkningen i forbindelse med opførelsen af en ny fabrik. Rockwool åbnede uændret i kurs 1013. Kræsne Neurosearch Neurosearch står godt rustet til at indtage markedet for slankepiller. Biotekselskabets slankepille spås et salg på mellem 14 og 17 milliarder kroner Slankemidlet Tesofensine er i øjeblikket i fase II-udvikling, og Neurosearch vil strække sig langt for at få en partneraftale for Tesofensine, det skriver Dagbladet Børsen. Neurosearch lå 2,8 procent højere i kurs 329. Den lille kuvertkoncern Intermail startede ugen solidt og lå 10,2 procent højere i kurs 216. Aktien i konvolutvirksomheden Intermail er undervurderet med 30 procent Det skrev Aktieugebrevet. Kilde: RB-Børsen",2007-01-15T09:05:00+00:00,
https://www.dr.dk/nyheder/penge/c20-trodser-europaeisk-fald,"Carlsberg åbnede 0,9 procent lavere i kurs 556. Dresdner Kleinworts anbefaling på Carlsberg blev sænket til ""reducer"" fra ""hold"". Den amerikanske investeringsbank Lehman Brothers havde positivt nyt til investorerne, idet Lehman Brothers hævede sit kursmål med 20 kroner til 640 kroner Lehman Brothers gentog sin overvægt-anbefaling på bryggeriaktien. DSV i medvind DSV's indlemmelse i Standard Poors Top 30 liste over globale aktier vil øge fokus på transportaktien. Det vurderede Nordea. Nordea er også positiv på aktien og det skyldes, at DSV oplever pæn organisk vækst, forventning om løft i driftsmarginalerne og synergieffekter fra købet af Frans Maas begynder at slå igennem. DSV åbnede 0,5 procent højere i kurs 1045. Havne-aktiviteter gode for APM A.P. Møller - Mærsk åbnede 0,7 procent højere i kurs 54.600, efter at havneterminal-aktiviteterne fredag morgen var i fokus på flere fronter. Det kinesiske selskab Orient Overseas International har solgt tre af fire havneterminaler i USA og Canada til en canadisk pensionskasse. APM's havneoperatør-aktiviteter APM Terminals overvejer, at gå ind i kampen for retten til at drive Imbituba-containerterminalen i det sydlige Brasilien. Det skriver shippingavisen Lloyd's List. Banker på plus Danske Bank åbnede 0,3 procent højere i kurs 249,5, og Nordea åbnede også 0,3 procent højere i kurs 88. I torsdagens sene handel blev det offentliggjort, at Danske Bank sammen med finanshusene Citigroup og Morgan Stanley skal stå for børsnoteringen af DONG. Samtidig bliver Nordea centralt placeret i salgskonsortiet. Det meddelte Finansministeriet. Novo Nordisk-investorerne havde torsdag eftermiddag fokus rettet mod USA, idet avisen The New York Times skrev, at 11 amerikanske guvernører har bedt den amerikanske sundhedsstyrelse om at lette vejen for salget af generisk insulin. Novo åbnede 0,3 procent lavere i kurs 477,5. Kilde: RB-Børsen",2007-01-12T08:45:53+00:00,
https://www.dr.dk/nyheder/penge/c20-aabnede-i-minus,"Det danske C20 indeks åbnede torsdag i minus, og fulgte dermed den generelle triste europæiske stemning. C20 indekset lå 0,6 pct. lavere i 445,05. Den amerikanske Feds medlemmer udtrykte bekymring for det amerikanske boligsalg og inflation. Det kom frem igår aftes i referatet fra det seneste rentemøde. Bekymringerne trykkede de toneangivende amerikanske fondsbørser og samme tendens fulgte Europa fra morgenstunden. A.P. Møller - Mærsk åbnede 0,7 pct. lavere i kurs 53.600. Maersk Oil er tæt på at sælge en del af sine efterforskningsretttigheder i Det Kaspiske Hav i Turkmenistan. Det skrev The Economic Times Online. Maersk Oil har sammen med tyske Wintershall 100 pct. af rettighederne til efterforskning i blok 11-12 i Det Kaspiske Hav ud for Turkmenistan. Maersk Oil ejer 80 pct. og Winterhall 20 pct. Carlsberg åbnede 0,9 pct. lavere i kurs 565. Carlsbergs salg af dåseøl bobler. De sidste to år har Carlsberg oplevet en forøgelse af omsætningen i øldåsesalget på 141 procent, så salget af dåseøl nu udgør tæt på 20 procent af det samlede ølsalg. Samtidig har den sydafrikansk/britiske ølgigant SABMillers joint venture i Kina, China Resources, som SABMiller ejer 49 pct. af, har købt sig til fuldt ejerskab af Blue Sword Group, som ejer 38 pct. af 14 bryggerier i Sichuan provinsen, hvor China Resources ejer den resterende del. Opkøbet sker for at styrke SABMillers position på markederne i det central og vestlige Kina. Carlsberg har andele i 19 bryggerier i Vestkina, og i Østkina er Carlsbergs mål en position som nr. 2. Alk-Abello kunne onsdag notere sig en kursgevinst på næsten 10 pct., efter at det kom frem at Alk-Abello har indgået en samarbejdsaftale med medicinalgiganten Shering-Plough vedrørende græsallergivaccinen Grazax. Torsdag morgen kunne Alk-Abello ikke helt følge trop og åbnede 0,5 pct. højere til kurs 1595. Ejendomsselskabet Keops tiltrak sig lidt opmærksomhed, efter at Dagbladet Børsen satte fokus på Eric Rylbjerg-Keops sagen. Ifølge professor, doktor jur. Erik Werlauff fra Aalborg Universitet kan Keops ende med et erstatningskrav fra forsmåede investorer, der investerede i tiltro til Eric Rylbergs gode navn og rygte. Det viste sig nemlig senere at Eric Rylbjergs rolle i Keops var en anden end først antaget. Keops åbnede 2,7 pct. lavere i kurs 21,6. Isoleringskoncernen Rockwool er kommet i stiv modvind i Kroatien, hvor borgere og miljøgrupper protesterer mod den fabrik, som den danske koncern er ved at opføre på halvøen Istrien. Fabrikken skader både miljøet og turismen i området, mener de protesterende, der vil have lokalregeringen til at stoppe projektet. Det skrev Dagbladet Børsen. Rockwool åbnede 0,6 pct. lavere i kurs 897.",2007-01-03T09:12:00+00:00,
https://www.dr.dk/nyheder/penge/c20-tabte-en-anelse,"Vestas-investorerne kunne notere sig, at EUs målsætning er mere end en tredobling af vedvarendeenergi inden 2020. Dermed skal vedvarende-energi stå for 20 procent af den samlede forsyning i 2020. Vindmølleproducenten fik også hævet sit kursmål til 275 af analytiker Charles Mikkelsen hos Gudme Raaschou. Anbefalingen ""køb"" fastholdes. Vestas åbnede 1,0 procent lavere i kurs 228,3. Mærsk i modvind A.P. Møller - Mærsk kæmper i stride modvinde, mens hovedparten af de øvrige C20-medlemmer leverer solide kursstigninger de seneste uger. A.P. Møller Mærsks B-aktie tabte 0,4 procent til kurs 50.700 efter onsdagens tab på 1,9 procent Salg af DF påvirker DSV DSV kom i spil, efter at konkurrenten Danske Fragtmænd er blevet sat til salg og dermed opgiver andelstanken. Prisen lyder på minimum 2 milliarder kroner Adm. direktør Kjeld Frederiksen ser blandt andet DSV, tyske Schenker/Stiness eller en kapitalfond som bud på en oplagt køber. Det skriver Dagbladet Børsen torsdag morgen. DSV åbnede 0,3 procent lavere i kurs 1002. Danisco åbnede 0,8 procent lavere i kurs 474,5. Daniscos amerikanske datterselskab, Genencor, skal levere enzymerne til et større forskningsprojekt i USA. Kilde: RB-Børsen",2006-12-21T08:47:00+00:00,
https://www.dr.dk/nyheder/penge/solid-start-c20,"Vestas, som tirsdag trodsede den sure stemning, vandt yderligere terræn med fremgang på 1,6 procent til kurs 218,5. Coloplast lå med største C20 stigning på 2,1 procent til kurs 494. A. P. Møller - Mærsk åbnede 1,6 procent højere i kurs 53.400, efter et par dage med tilbagegang. Investorerne afventer rederi- og oliegigantens markedsopdatering på torsdag. Finanshuset Carnegie, som har en købsanbefaling på APM, venter minimum at APM gentager helårsprognoserne. Jyske Bank ser mindre positivt på APM. Fremgang til banker Danske Bank lagde også godt fra land med en fremgang på 1,3 procent til kurs 240. Danske Bank vil være større i Sverige, skriver Jyllands-Posten onsdag morgen. Den danske storbank vil øge sin markedsandel til 10 procent i 2010 fra 6 procent Nordea åbnede moderate 0,6 procent højere i kurs 79,8. Finanshuset Morgan Stanley sænkede onsdag morgen sin anbefaling på Nordea til ""underweight"" fra tidligere ""equalweight"". Nordea er klar med sin Kina-strategi, hvor banken ser store muligheder for at betjene skandinaviske kunder. Det skriver Dagbladet Børsen. Novozymes åbnede 1,5 procent højere i kurs 468, efter at enzymproducenten afholdte kapitalmarkedsdag tirsdag. Genmab op trods kritik Biotekselskabet Genmab fik kritiske udmeldinger fra udenlandske analytikere. Analytikerne er ikke imponerede over Genmabs beskedne palette af produkter, skriver Dagbladet Børsen. Genmab steg 0,4 procent til kurs 272,5. SAS, som åbnede 1,2 procent højere i kurs 85, har indgået et strategisk partnerskab med THAI. D/S Norden var aktuel med regnskab for tredje kvartal, hvor forventningerne til helåret. Forventningerne til 2006 lyder på et overskud på 170-190 millioner dollar inklusive avancer fra salg af skibe. D/S Norden venter, at overskuddet vil stige i 2007. D/S Norden åbnede 1,2 procent højere i kurs 4150. D/S Torm, som har en aktiepost på 33 procent i konkurrenten D/S Norden, steg 4,9 procent til kurs 333. D/S Torm er omgærdet af opkøbsspekulationer, efter at det tirsdag kom frem at storaktionær i D/S Torm, Beltest, har fået henvendelser fra interesserede købere. Senere på dagen ventes isoleringskoncernen Rockwool aflægge regnskab for tredje kvartal. Rockwool lå 1,6 procent højere i onsdagens første handel i kurs 898. Kilde: RB-børsen",2006-11-29T08:59:32+00:00,
https://www.dr.dk/nyheder/penge/c20-massivt-comeback,"Rygter om salg af Torm Rederierne Torm og Norden leverede massive stigninger efter henholdsvis opkøbsspekulationer og regnskabsaflæggelse.Største stigninger i C20-indekset skulle findes hos det dansk/britiske vagtselskab Group 4 Securicor og Coloplast, som begge steg 2,7 procent Group 4 Securicor lukkede i kurs 19,1, mens Coloplasts slutkurs hed 497. Novozymes lå lunt med en stigning på 2,5 procent til kurs 472,5. Det skete, efter at Novozymes tirsdag holdt kapitalmarkedsdag, da enzymproducenten fremlagde sit syn på fremtiden. - Det var en spændende dag. Novozymes har flere spændende udviklingsprojekter, der dog først ventes at give kommercielt bæredygtige produkter om nogle år. Der kom ikke noget konkret nyt om Novozymes kerneaktiviteter, sagde analytiker Casper Runge Albæk fra Jyske Bank til RB-Børsen. A.P. Møller - Mærsk lukkede 1,9 procent højere i kurs 53.900, efter at rederigiganten har oplevet fald de seneste dage. Investorerne afventer torsdagens markedsopdatering fra koncernen. Ny direktør i Nordea Nordea kom i centrum, da et direktørskifte blev annonceret. Danske Christian Clausen, som kommer fra Nordeas Markets- og Asset Management-afdeling, skal afløse administrerende direktør Lars G. Nordstrøm. Nordea lukkede 0,6 procent højere i kurs 79,8. Christian Clausen vil ikke ændre strategien, meldte han ud. Konkurrenten Danske Bank lukkede 2,4 procent højere i kurs 242,8. Rockwool opjusterede Udenfor C20 kom Rockwool med sit regnskab for tredjekvartal. Rockwool opjusterede resultatforventningerne med 50 millioner kroner til 800 millioner kroner efter skat. Rockwool sluttede 1,2 procent højere i kurs 895, hvilket var næsten 4 procent lavere i forhold til kursen kort før regnskabspræsentationen. Liniefartsrederiet DFDS gentog sin overskudsprognose for 2006 i regnskabet for tredje kvartal. Forventningerne blev opjusteret for en måned siden. DFDS sluttede 1,5 procent højere i kurs 698.",2006-11-29T16:28:49+00:00,
https://www.dr.dk/nyheder/penge/vilde-kursudsving-paa-c20,"Dukkert til DSV DSV dykkede 6,0 procent til lukkekurs 1032 grundet en regnskabsaflæggelse for tredje kvartal.Her udeblev den ventede opjustering af helårsprognosen Og omsætningen og driftsindtjeningen for tredje kvartal ikke levede op til analytikerprognoserne. Lundbeck afleverede onsdag et morgenfriskt regnskab for tredje kvartal og lukkede 5,6 procent højere i kurs 150.Driftsindtjeningen overraskede markant, mens omsætningen var på linje med forventningerne. Coloplast lukkede 5,5 procent højere i kurs 509, da medicoaktien steg både inden og efter middagens regnskabsaflæggelse. Coloplasts hævede udsigterne til synergieffekterne fra Mentors urologidivision samt opjusterede sin langsigtede prognose for overskudsgraden til 18 procent i 2012. Success for Vestas og Neurosearch Vestas benyttede morgenstunden til en ordreannoncering af de helt store, hvilket affødte en kursfremgang på 3,3 procent til lukkekurs 181,8. Biotekselskabet Neurosearch lukkede 16,1 procent højere i kurs 205,5. Det danske biotekselskab Neurosearch får flere penge og større risiko med udvidelsen af en aftale med den britiske medicinalgigant Glaxosmithkline. Biotekselskabet Bavarian Nordic lukkede 7,1 procent højere i kurs 530. Det sker efter tirsdagens kursfremgang på 20,7 procent. da konkurrenten Acambis blev afvist af de amerikanske myndigheder.",2006-11-15T17:14:00+00:00,
https://www.dr.dk/nyheder/penge/c20-faldt-lidt-tilbage,"Det toneangivende danske C20-indeks faldt tirsdag en smule 0,03 procent til 429,78 efter rekorden mandag. Faldet blev ledt an af GN Store Nord, mens Lundbeck og Vestas trak i den anden retning. Mest positiv var vindmøllegiganten Vestas, der lukkede med et plus på 2,3 procent i kurs 170,3 efter annonceringen af en middelstor spansk ordre på 47 vindmøller af typen V90 2 megawatt. Lundbeck fulgte lige i hælene på Vestas med en stigning på 1,4 procent til kurs 142, mens det andet store medicinalfirma, Novo Nordisk måtte konstatere et tab på 0,7 procent til kurs 449. ØK, Carlsberg og Trygvesta steg alle forud for deres kvartalsregnskaber, som alle ventes at indeholde en opjustering. ØK, der kommer med regnskab onsdag, lukkede 0,7 procent højere i kurs 295. Trygvestas regnskab kommer først torsdag, og markedet er ganske overbevist om en opjustering herfra. Mandag opjusterede konkurrenten Topdanmark, og begge aktier fortsatte den positive udvikling tirsdag, da Trygvesta lukkede med et plus på 0,9 procent i kurs 396 og Topdanmark med et plus på 0,1 procent til kurs 872. Carlsberg endte 0,6 procent højere i kurs 511. Det britiske bryggeri Scottish Newcastle bemærkede i sin markedsopdatering, at ""selskabet vil leve op til markedets forventninger"" i 2006. Scottish Newcastle er blevet presset af et svagt ølmarked i Storbritannien. Alligevel har den britiske bryggerikoncern formået af vinde markedsandele, og det er dårligt nyt for Carlsberg. Aktien steg dog sidst på dagen efter spekulationer om, at Carlsberg opjusterer sine forventninger for helåret i morgen. - Scottish og Newcastle melder om, at bryggeriet har vundet markedsandele på et marked, der er svagt. Det er negativt for Carlsberg, at ølmarkedet har udviklet sig svagt i tredje kvartal, og at konkurrenten samtidig vinder markedsandele. Det kan godt bekymre lidt, sagde analytiker Lars Villadsen fra Sydbank til RB-Børsen. GN Store Nord endte tirsdag i kurs 80,3 svarende til et minus på 1,5 procent Det var stadig mandagens skuffende kvartals regnskab, der trak GN Store Nord ned. A.P Møller-Mærsk-aktien faldt med 0,2 procent til kurs 54.800. Alm. Brand Henton fastholdt tirsdag sin salgsanbefaling på A.P. Møller-Mærsk, og finanshuset bemærkede i sin morgen kommentar, at A.P. Møller-Mærsk er steget pænt grundet rygter om, at udviklingen i containermarkedet er mindre slemt end ventet. Blandt de mindre aktier steg Topsil aktien kraftigt med 18,5 procent til kurs 1,5 efter Topsil, der producerer produkter til halvleder og solcellemarkerne, kom med et kvartalsregnskab, hvor virksomheden opjusterede forventninger for helåret. Også Bavarian Nordic opjusterede forventningerne i kvartalsregnskabet, aktien steg 1,1 procent til kurs 403. Regnskabet bød ikke på noget nyt omkring den vigtige amerikanske ordre på koppevacciner.",2006-11-07T16:21:34+00:00,
https://www.dr.dk/nyheder/penge/sloev-aabning-paa-c20,"Vestas steg 1,8 procent til kurs 159,8, efter at vindmølleproducenten mandag leverede en fremgang på 4 procent Det sker i kølvandet på meget optimistiske toner fra det amerikanske finanshus Goldman Sachs, som gav Vestas et kursmål på 229 kroner Mandag indledte Goldman Sachs dækningen af Vestas med en købsanbefaling. Lundbeck-investorerne afventer regnskabsaflæggelse fra sin amerikanske samarbejdspartner Forest Labs'. Overraskelser fra Forest Labs' har potentialet til at flytte betydeligt på Lundbeck-aktien. Danske Equities gentog mandag sin købsanbefaling af Lundbeck. Tallene fra Forest Labs ventes at reflektere den stærke vækst i det amerikanske marked for antidepressiver. Lundbeck åbnede 1,3 procent lavere i kurs 138,3. Danisco åbnede 0,2 procent lavere i kurs 472. Danisco annoncerede, at selskabet lancerer et nyt produkt kaldet Salboost, der kan reducere saltindholdet i industrielt fremstillede fødevarer med 25-35 procent A.P. Møller-Mærsk fik lidt opmærksomhed, da ratesamarbejdet Transpacific Stabilization Agreement (TSA) vil forsøge at hæve fragtraterne for 2007/08. Det skriver World Trade Magazine. Fra Mærsks olieaktiviteterne var der også nyt, da Maersk Oil har indgået en aftale om olieboring i nye eftersøgnings-felter ved de eksisterende oliefelter i Maharaja Lela i Brunei ifølge BruneiDirect. Aftalen har en estimeret værdi af 133 millioner dollar (780 millioner kroner). De generelle stemning på de udenlandske aktiemarkeder var med til at trække A.P: Møller Mærsk 0,6 procent tilbage til kurs 52.000. Prisen på den amerikanske referenceolie, WTI, har vundet terræn og lagt sig over 60 dollar pr. tønde. Det tynger humøret hos investorerne i de meget brændstofforbrugende selskaber. Efter mandagens store opmærksomhed på SAS, som annoncerede sin ny rorsmand, oplevede flyselskabet kursfald tirsdag morgen. SAS tabte 1,2 procent til kurs 81,5. Kilde: RB-Børsen",2006-10-17T08:31:32+00:00,
https://www.dr.dk/nyheder/penge/c20-aabnede-lidt-svagere,"Det danske C20-indeks faldt 0,2 procent til 413,11, hvor de tre store europæiske aktiemarkeder åbnede med blandede tendenser. Det sker til trods for, at de amerikanske aktier leverede solide stigninger i torsdagens handel. Det danske aktiemarked var præget af en tynd nyhedsstrøm, og investorerne afventer fredagens regnskabsaflæggelse fra verdens næststørste virksomhed målt på markedsværdi, General Electric. Den første store regnskabsuge begynder i næste uge. Forsikringskoncernen Trygvesta fortsatte de gode takter med en fremgang på 0,4 procent til kurs 366. Forsikringsselskabet meddelte torsdag, at divisionen Tryg går i direkte konkurrence med detailhandlens tillægsforsikringer. A.P. Møller-Mærsk falder A.P. Møller-Mærsk faldt 0,8 procent til kurs 51.500. Containerrederiet Maersk Line har indtil videre i år haft en vækst i sin forretning på ruterne til og fra Californien på 10 procent, og væksten ventes at fortsætte. Således forudser Eugene Pentimonti, senior vicepresident for regeringsrelationer hos Maersk, en stigning på 9 procent om året i de kommende tre-fire år. Det fremgår af avisen San Francisco Chronicle i en artikel om rederiets succes med at mindske luftforureningen ved anløb i Californien, som avisen Søfart har citeret fra. Danske Bank lavere Den nordiske banksektor kom på dagsordene, da det amerikanske finanshus Lehman Brothers fredag hævede kursmålet på norske DNB Nor til 100 norske kroner og udnævnte storbanken til en af favoritterne i Norden, hvor også Danske Bank er repræsenteret i favoritrollen. Danske Bank åbnede 0,2 lavere i kurs 236,8. Nordea faldt 0,3 procent til kurs 80,3. Generelt ser Lehman Brothers med skepsis på den nordiske banksektor, hvor sektoren får salgsanbefalingen ""undervægt"". Vestas får stærkere konkurrent Vindmølleproducenten Vestas tabte 0,2 til kurs 150,3. Vestas største amerikanske konkurrent GE Wind kan komme i centrum fredag via regnskabsaflæggelsen fra moderkoncernen General Electric. Samtidig kiggede vindmølleinvestorerne mod Indien, hvor vindmølleproducenten Suzlon Energys på det seneste været hyppig nævnt i medierne, da flere analytikere ser dem som større og større konkurrent til Vestas. Fredag blev dette bekræftet ved en kæmpe ordre på 225 MW til Brasilien. Suzlon vil starte leveringen fra 2007 og ventes afsluttet halvandet år efter.",2006-10-13T09:12:18+00:00,
https://www.dr.dk/nyheder/penge/paen-stigning-til-c20,"C20-indekset steg 0.6 procent til 411,14, primært trukket op af Novo Nordisk og Lundbeck, mens A.P. Møller - Mærsk trak i modsat retning. Novo Nordisk opjusteret Novo Nordisk steg 3,8 procent til kurs 450. medicinalvirksomheden har fået en række analytikerudmeldinger efter fredagens kapitalmarkeds-dag. Eksempelvis hævede det amerikanske finanshus Goldman Sachs tirsdag morgen sit kursmål for Novo Nordisk med 18 kroner til 418. Goldman Sachs gentog sin neutrale anbefaling på aktien. Fremgang for Lundbeck Medicinalbranchens andet C20-medlem, Lundbeck, fulgte de gode takter og steg 2,6 procent til kurs 139. Det skete, efter de ugentlige salgstal for USA viste en lille stigning i markedsandelen for Lundbecks antidepressiv Lexapro. Tilbagegang for A.P. Møller-Mærsk A.P. Møller-Mærsk trak nedad i C20-indekset med et fald på 1,4 procent og lukkede i kurs 50.700 primært på grund af faldende oliepris. Det internationale finanshus Merrill Lynch sænkede sit skøn for den amerikanske reference olie, WTI, til 61 dollar per tønde fra 67 dollar for fjerde kvartal 2006, skrev Bloomberg News. William Demant opjusteret Siden schweiziske Phonak købte GN Resound har høreapparatproducenten William Demant haft medvind på fondsbørsen. Tirsdag formiddag skruede Danske Equities op for kursmålet med 35 kr. til 550 og fastholder anbefalingen ""køb"". Alm. Brand Henton fulgte efter og opjusterede kursmålet til 530 fra 485 mens de fastholdt en anbefaling på ""akkumuler"". Aktien steg 0,5 procent til lukkekursen 496.",2006-10-10T15:49:00+00:00,
https://www.dr.dk/nyheder/penge/c20-aabnede-svagt-negativt,"Det blev onsdag morgen til en svagt negativ åbning på Københavns Fondsbørs, da Novo Nordisk og Vestas tabte terræn, mens Danske Bank kom bedre ud af starthullerne med en stigning på 0,4 procent til kurs 229,5. C20-indekset åbnede 0,03 procent lavere i 404,41, mens de europæiske indeks også åbnede med små plusser. Novo Nordisk åbnede 0,6 procent lavere i kurs 433. Novo Nordisk kom i fokus, da Standard Poor's Equity Research har sænket sin anbefaling til sælg fra hold. Vestas åbnede i negativt terræn, da vindmølleproducentens aktier faldt 1,8 procent til kurs 153,8. Konkurrenten Gamesa annoncerede natten til onsdag en gigantordre på 4 milliarder dollar fra spanske Iberdrola, som er verdens største operatør af vindmølleparker. Gamesa bemærkede, at ordren vil optage 80 procent af kapaciteten. Leveringerne skal ske mellem år 2007 og 2009. Gamesa åbnede 5,5 procent højere i kurs 18,2 euro. Vestas direktør Ditlev Engel var tirsdag yderst tilfreds med statsminister Anders Fogh Rasmussens åbningstale i Folketinget, hvor Fogh lovede en langvarig satsning på alternative energikilder. Glæden blev heller ikke holdt tilbage i udtalelserne fra Novozymes og Danisco, som er leverandører af enzymer til biobrændstof. Novozymes steg 0,1 procent til kurs 441,5, mens Danisco steg 0,4 procent 476. DSV er omgæret af spekulationer grundet en ventet direktørrokade, hvor Kurt K. Larsen skal afløses. Det er stadigt uvist hvem afløseren er, men Dagbladet Børsen skriver, at afløseren kommer fra egne rækker. DSV åbnede 0,7 procent højere i kurs 1077. Høreapparatproducenten William Demant (WDH) fik nyt fra finanshuset FIH. Flere investorer vil flytte over i WDH for at bevare eksponeringen i høreapparater efter salget af GN Resound til Phonak, samtidig får Phonak får meget vanskeligt ved at skabe den ventede lønsomhed i GN Resound. Det vurderede FIH Capital Markets. William Demant åbnede 0,4 procent højere i kurs 464,5. SAS kan undgå strejke, da de natlige svenske forhandlinger mellem SAS og selskabets svenske kabinepersonale har sikret arbejdsro, skriver det svenske nyhedsbureau TT onsdag. SAS åbnede 3,9 procent højere i kurs 80,0 kroner Blandt sidepapirerne steg Auriga Industries 5,7 procent til kurs 175, efter at Jyske Bank tirsdag hævede sin anbefaling på Auriga Industries til køb. Kilde: RB-Børsen",2006-10-04T07:51:00+00:00,
https://www.dr.dk/nyheder/penge/svag-negativitet-paa-c20,"Vestas tabte 1,2 procent til kurs 160,5. Vestas investorerne kigger mod de indiske himmelstrøg. Konkurrenten Suzlon præsenterede mandag endnu en gigantordre i omegnen af en milliard kroner. Suzlon fik ordren fra USA og er ved at nå en international position. Novo Nordisk måtte også bide i det sure æble med et fald på 0,8 procent til kurs 435,5. Mandag morgen fik Novo Nordisk sænket sin anbefaling fra Merrill Lynch til ""neutral"" fra ""køb"". Lundbeck og APM uændret Lundbeck holdt skinnet på næsen og åbnede uændret i kurs 131,8. Medicinalvirksomheden blev nedjusteret af finanshuset Dresdner Kleinwort til ""reducer"" fra ""hold"", og samtidig sættes kursmålet til 120. Lundbeck lukkede mandag 0,4 procent højere i kurs 131,75. A.P. Møller - Mærsk åbnede uændret i kurs 47.600. Den danske rederigigant fik regnskabsnyt fra den asiatiske konkurrent China Cosco Holding, som ejer Kinas største containerrederi Cosco. Konkurrentens overskud faldt til 978,1 millioner yuan (713 millioner kroner) efter skat fra 2,77 milliarder yuan i samme periode sidste år. Ifølge Bloomberg News havde analytikerne ventet et overskud på 1,25 milliarder yuan. Danisco aflægger regnskab Danisco investorerne afventer regnskabsaflæggelsen for første kvartal, som ventes at blive præsenteret over middag. Ifølge en rundspørge udarbejdet af RB-Børsen ventes Danisco at levere en driftsindtjening på (EBIT) 602 millioner kroner i første kvartal med en omsætning på 5,22 milliarder kroner. Direktør Tom Knutzen vil fokusere på at forbedre indtjeningsmarginalen frem for at satse på vækst gennem opkøb. Det slog Knutzen fast i forbindelse med regnskabet for 2005/06 i juni. I et analysenotat inden regnskabsaflæggelsen fra Danisco har Spar Nord en neutral anbefaling på Danisco, hvor kursmålet lyder på 420 kroner per Danisco-aktien. Kilde: RB-Børsen",2006-09-19T07:56:29+00:00,
https://www.dr.dk/nyheder/penge/c20-stigning-reduceret,"Der stod i dag små plusser på menuen for de danske aktier, som for anden dag i træk stod imod den negative europæiske tendens. C20-indekset lukkede 0,3 procent højere i 395,02. Carlsberg blev handlet højere på investeringsplaner i Rusland, mens A.P. Møller - Mærsk tabte markedsværdi, efter at Eivind Kolding indrømmede, at it-problemerne fortsat er til stede. Blandt sidepapirerne steg TK Development på salget af et projekt i Sverige. Nye investeringer til Carlsbergs Rusland-plan Carlsberg lukkede 1,7 procent højere i kurs 470. Bryggerikoncernens russiske joint venture, Baltika, vil investere 125 millioner dollar (726 millioner kroner) for at øge produktion og markedsandel på det russiske marked. Det sagde IR chef Grigory Kharenko ifølge Bloomberg News. Mærsk stadig påvirket af it-problemer A.P. Møller - Mærsk lukkede 0,4 procent lavere i kurs 49.000. Rederikoncernens containerdivision Maersk Line har endnu ikke fået løst de it-problemer, der blev angivet som en af hovedårsagerne til det utilfredsstillende halvårsresultat fra containerrederiet. Novo Nordisk får konkurrence fra Eli Lilly Novo Nordisk lukkede 1,2 procent højere i kurs 438,5. Konkurrenten Eli Lilly har varslet en benhård offensiv for at tilbagevinde markedsandele på det amerikanske marked. Andele der netop er tabt til Novo Nordisk. Den nye offensiv gør dog ikke topchef, Lars Rebien Sørensen, urolig. - Vi er nummer et i USA, og det bliver vi ved med at være, sagde Lars Rebien Sørensen til RB-Børsen. GN Store Nord uændret GN Store Nord lukkede uændret i kurs 85,5. De store kapitalfonde får svært ved at konkurrere i auktionen om høreapparatselskabet GN Resound, vurderede analytiker Christoph Gretler fra Credit Suisse og fastslog, at Siemens, Phonak og William Demant er de mest sandsynlige kandidater. Konkurrenten William Demant blev handlet 1,1 procent højere til kurs 431,5. Topotarget-lancering klar tidligere end ventet Blandt sidepapirerne steg Topotarget 1,2 procent til lukkekurs 33,7. Medicinalselskabet lancerer Savene på de største europæiske markeder tre måneder tidligere end ventet. Det sker kun to måneder, efter at selskabet har fået EU-kommissionens godkendelse af midlet. TK Development vandt 10,9 procent til lukkekurs 71,5. Datterkoncernen TK Development Nordeuropa har solgt shoppingcentret Entre i Malmø til CGI. Salgsprisen forventes at ramme 1,5 milliarder svenske kroner og fortjenesten ventes at påvirke regnskabsåret 2007/2008, oplyste direktør Frede Clausen til RB-Børsen. SimCorp lukkede 3,6 procent højere i kurs 1026. Schroder Investment Management, London, har indgået aftale om brug af softwareselskabet produkt Dimension. Der er samtidig flere ordre i pipelinen oplyste vicedirektør Torben Munch til RB-Børsen. Den volatile SIS International lukkede 21,3 procent lavere i kurs 59, efter flere dages markante kursstigninger. SIS, der tidligere ejede en række selskaber inden for kontormøbler, har nu kun fire investeringsejendomme og en driftsaktivitet i USA tilbage.",2006-09-14T15:38:25+00:00,
https://www.dr.dk/nyheder/penge/sur-aabning-paa-c20,"C20 indekset tabte ved åbningen 0,3 procent til 370,62, med ØK og GN Store Nord som tirsdag åbningens sorte får. ØK blev tirsdag sorteret fra i investorerne portefølje og tabte 2,2 procent til kurs 236,8. Den gamle handelsaktie blev dagen forinden handlet to procent højere, men måtte lægge ryg til at investor realisere gevinsten. Bøtten vendt for GN Store Nord Investorerne gav tirsdag GN Store Nord (GN) den kolde skulder, da den tabte 1,9 procent til kurs 79,0. GN har i den seneste tid været eftertragtet grundet forventninger til et snarligt frasalg af høreapparatafdelingen GN Resound. Inden tirsdagens åbning blev GN nedjusteret til ""reducer"" fra ""neutral"" af finanshuset UBS, ifølge Bloomberg News. William Demant (WDH) var tirsdagens friske pust med en stigning på 0,6 procent til kurs 436. WDH er blevet udpeget af markedet, som en af de mest sandsynlige købere af konkurrenten GN Store Nords høreapparatdivision GN Resound. A.P. Møller - Mærsk (APM) var tirsdag i fokus, da den arabiske konkurrent havneoperatøren Dubai Ports World planlægger en børsnotering på børserne i Dubai og London. DP World regner med at noteringen vil rejse 1 milliarder pund (10,8 milliarder kroner), skriver shippingavisen Lloyd's List. Det har sat gang i spekulationer om værdien af A.P. Møller - Mærsks havneoperatør APM Terminals. Børsværdien af Dubai Ports World ses ligge på 6 milliarder pund. APM åbnede tirsdag uændret i kurs 45.200. Novo Nordisk åbnede lavere med 0,4 procent i kurs 368,5, mens branche kollegaen Lundbeck tabte 0,4 procent til kurs 410,5. Flad Carlsberg-øl Carlsberg var lidt flad tirsdag og tabte 0,4 procent til kurs 410. Den danske bryggerikoncern har modgang i Sydøst-Asien, hvor stærke konkurrenter hastigt æder sig ind på bryggeriets dominerende position på det malaysiske marked. En tendens med tårnhøje ølafgifter og ihærdige smuglere sender det samlede, legale ølmarked på en gevaldig rutsjetur, skriver dagbladet Børsen tirsdag. - I solgte, afgiftsbelagte mængder dykkede ølmarkedet i Malaysia med ca. 6 procent sidste år, og faldet er fortsat i år for hele industrien. Derfor forventer både vi og vores konkurrenter en yderligere tilbagegang på 6-8 procent i de solgte mængder i 2006, siger direktør Mogens Jønck, Carlsberg Malaysia, til avisen. Blandt sidepapirerne lå Alm. Brand med en fremgang på 2,0 procent til kurs 304, hvilket gav en af de bedste stigning i den tidligere handel. I modsatte grøft lå ejendomsselskabet TK Development med et tab på 3,2 procent til kurs 61,5. Softwareselskabet Maconomy tabte 4,6 procent til kurs 9,4 efter mandagens kapitalforhøjelse.",2006-07-11T07:59:00+00:00,
https://www.dr.dk/nyheder/penge/c20-paen-fremgang,"De danske aktier kom fredag godt fra start, da en optimistisk stemning prægede de globale aktiemarkeder. C20-indekset åbnede 1,8 procent højere i 367,25, da containerrederiaktionerne i A.P. Møller - Mærsk steg efter godt nyt om aktiviteten fra de amerikanske kanter. Stærk havnetrafik Long Beach havnen i Los Angeles, der er blandt de travleste havne i USA, har oplevet en vækst i antallet af containere på 13 procent i maj. Ifølge analytiker Finn Bjarke Petersen fra Standard & Poor's Equity Research bekræftede tallene tendensen i containertrafikken til USA. - Trafiktallene fra Long Beach ændrer ikke ved billedet af efterspørgslen i 2006 eller den ventede ubalance i containermarkedet. Derfor fastholder vi vores estimater for A.P. Møller - Mærsk og gentager vores holdanbefaling, skriver analytikeren i et notat. Finn Bjarke Petersen har et kursmål af A.P. Møller - Mærsk på 50.000 - et stykke over fredagens åbningsnotering på 47.300 kroner, hvilket var en fremgang på 1,5 procent Det ventes ikke at A.P. Møller - Mærsk blander sig i budkrig om den britiske havneoperatør Associated British Ports. - Mærsk blander sig ikke, da det kun er en mindre del af Associated British Ports, der driver containerhavne, vurderer Henrik Lund fra Danske Equities, der peger på, at havneoperatøren driver mange forskellige havne til både passager, olie, tørlast og containere. DSV klart frem - igen Danske Bank åbnede 2,1 procent højere i kurs 218,3. Danske Bank fik løftet sin anbefaling af analytiker Andreas Hakansson fra UBS til neutral fra reducer. Det schweiziske Credit Suisse finanshus var ganske klart i spyttet, da de gentog sin salgsanbefaling på Danisco. Danisco aktien er for dyr, lød det. Det ødelagde dog ikke humøret hos Danisco-aktionærerne, som kunne notere en åbningsfremgang på 1,3 procent til kurs 465. DSV, som har tabt godt og vel 23 procent på de seneste ugers nedtur, åbnede 4,9 procent højere i kurs 929. Vejtransportkoncernen lå med klart største stigning blandt C20 medlemmerne. Blandt sidepapirerne var stemningen også intakt. Værd at bemærke var Pharmexas stigning på 5,4 procent til kurs 23,5, hvilket skete efter torsdagens kurshop på 13,8 procent Amagerbanken steg 4,3 procent til kurs 365 efter torsdagens kurshop på godt 10 procent",2006-06-16T09:45:00+00:00,
https://www.dr.dk/nyheder/penge/c20-fremgang-i-markedet,"De danske aktier trak kraftigt højere fra åbningen torsdag, og C20-indekset åbnede med en fremgang på 1,5 procent til kurs 357,03. A.P. Møller- Mærsk (APM) var en af de bærende kræfter, da alle C20-medllemerne lå med stigninger. Vestas leverede største stigning i C20-regi med en fremgang på 3,7 procent til kurs 141,3. NKT og Pharmexa leverede betydelige stigninger hos sidepapirerne, mens Thrane & Thrane aflagde et helårsregnskab, der blev belønnet med en kraftig kursstigning. Mærsk frem A.P. Møller- Mærsk koncernens havneoperatørdivision APM terminals afstår at udvide kapaciteten i den spanske havn Algeciras ved Gibraltar Strædet, selvom det nuværende niveau er nær mætningspunktet, skriver Lloyd's Lit. Den nyhed kommer på et tidspunkt, hvor APM aktionærerne nøje følger en budrunde om havneoperatøren Associated British Ports i Storbritannien. Et konsortium anført af Goldman Sachs præsenterede torsdag morgen andet bud på Associated British Ports. Det lød denne gang lød på 840 pence pr. aktie og var et modspil til budet fra en investorgruppe med australske Macquaire Bank i spidsen. A.P. Møller - Mærsk aktien åbnede torsdag 1,5 procent højere i kurs 46.300. Carlsberg op efter aktiesalg Lundbeck åbnede 2,0 procent højere til kurs 126. Lundbeck forudser, at det amerikanske marked for antidepressiver vokser med omkring 2 procent i 2006, efter at det faldt 2 procent i 2005, målt på volumen. Det fremgik af udtalelser fra kommunikationsdirektør Steen Juul Jensen på Goldman Sachs healthcare-konference tidligere på ugen. Carlsberg åbnede 0,8 procent højere i kurs 392,5. Det sker efter at det amerikanske finanshus Goldman Sachs gentog sin salgsanbefaling underperform på Carlsberg. Revurderingen fra finanshuset kommer efter Carlsbergs salg af den resterende andel på 13,1 procent i det sydkoreanske bryggeri Hite. SAS åbnede 2,6 procent højere i kurs 60,0. SAS kan gå konkurs om 3-5 år, hvis ikke ledelsen gør noget radikalt. De ansatte tjener for meget og arbejder for lidt. Det er vurderingen fra Espen Andersen - der er lærer ved Handelshøjskolen i Oslo. Også de mindre aktier frem Blandt sidepapirerne var der kraftige stigninger hos NKT og Pharmexa. Teknologikoncernen NKT steg betydeligt i den tidlige handel med en fremgang på 3,7 procent til kurs 3335. Biotekselskabet Pharmexa tog også et hug højere, da aktien steg 5,1 procent i den tidlige handel til kurs 20,6. Thrane & Thrane stiger 8 procent til kurs 254. Thrane & Thrane præsenterede en driftsindtjening på 127 mio. kroner, hvilket var bedre end ventet og en fremgang på 15 procent Thrane & Thrane venter en omsætning på 1 milliard kroner i 2006/07 med en overskudsgrad på 13-15 procent Greentech, der er Danmarks eneste børsnoterede selskab som investerer i vindenergi, har sat sig målet at råde over 500 megawatt vindenergi inden fem år. Det er en kraftig forøgelse af målet der tidligere lød på 40 megawatt for 2006. Greentech åbnede 4,7 procent lavere i kurs 50,5. - Hvis vi kommer op på 500 megawatt kommer vi til at tjene gode penge, siger Erik Damgaard Nielsen til RB-Børsen, dog vil storaktionæren ikke sætte præcise finansielle mål.",2006-06-15T08:25:18+00:00,
https://www.dr.dk/nyheder/penge/c20-aabnede-positivt,"Det blev til en positiv åbning på Københavns Fondsbørs under ekstra stor opmærksomhed efter torsdagens massive nedtur. De amerikanske og japanske aktier havde gødet jorden for den positiv åbning, hvor de øvrige europæiske markeder oplevede samme positive tendens. Flot stigning til A.P Møller Mærsk C20 indekset åbnede 1,8 procet højere i kurs 365,38, da vægtige A.P Møller Mærsk tog revanche med en flot stigning, og Vestas leverede største stigning i C20-regi. A.P. Møller - Mærsk åbnede 2,9 procent højere i kurs 46.800, og fik reduceret lidt af torsdagens nedtur. Containerrederigiganten har oplevet et rigtigt skidt år, da APM har tabt i omegnen af 85 milliarder kroner siden nytår med udgangspunkt i kurs 45.000. Hård konkurrence på amerikansk marked Vestas åbnede fredag 4,0 procent højere i kurs 143,8. Vestas-konkurrenterne, japanske Mitsubishi og spanske Gamesa, landede torsdag storordrer på det amerikanske marked. Der ventes hård konkurrence på det amerikanske marked, hvor General Electrics vindmølle-aktiviteter i GE Wind ventes at sidde solidt på markedet, ifølge Jyske Banks analytiker Jesper Frederiksen. Carlsberg åbnede 1,5 procent højere i kurs 401. Den ny satsning på de østeuropæiske og centralasiatiske markeder med udgangspunkt i Usbekistan vil ifølge analytikere give tab til bryggeriet, skriver Børsen. Truende norsk konflikt Danske Bank og TrygVesta, kan blive ramt af den truende storkonflikt i Norges finanssektor. Danske Bank åbnede 1,0 procent højere i kurs 218,5, mens TrygVesta steg 0,9 procent til kurs 340. Blandt sidepapirerne var fokus på Thrane & Thrane. Selskabet meddelte fredag morgen, at Inmarsats godkendelse af Explorer TM 700 og selskabets anden landmobile Bgan terminal er modtaget. Thrane & Thrane op Som følge af godkendelsen har Thrane & Thrane opstartet leverancer af de første Explorer TM 700 terminaler til distributørerne. Thrane & Thrane åbnede 2,2 procent højere i kurs 235. Keops tordnede 7,3 procent højere til 22,00 efter at Keops har afvist beskyldninger om uregelmæssigheder samt hævet indtjeningsprognoserne til helåret. Opjusteringen skyldes salg af fire ejendomme i Sverige. Ejendomsudviklingsselskabet Sjælsø Gruppen steg 5,0 procent til kurs 1980, mens Nordicom åbnede 1,0 procent højere i kurs 1040. Biotekaktien Pharmexa imponerende med en fremgang på 5,6 procent til kurs 22,6.",2006-06-09T07:58:00+00:00,
https://www.dr.dk/nyheder/penge/c20-markant-negativ-trend,"C20-indekset tabte 1,8 procent og lukkede i 370,1, da tirsdagens stemning var ødelagt fra morgenstunden grundet uro sent mandag på de amerikanske markeder. Alle C20-medlemmer lukkede i negativt terræn. Det var øgede rentespekulationer, som gjorde livet svært for aktionærerne. Største taber i C20-regi blev vagt- og sikkerhedskoncernen Group 4 Securicor, som lukkede 3,7 procent lavere i kurs 18,50. Storbankerne Nordea og Danske Bank lå også med store tab. Nordea tabte 3,5 procent 68,3, mens Danske Bank lukkede 3,0 procent lavere i kurs 219. Mærsk frem i Indien - men lukkede lavere A.P. Møller Mærsks datterselskab APM Terminals fortsætter sin aktivitet på Indiens vestkyst, og planlægger nu at udvide kapaciteten til en millioner containere inden 2008, hvilket vil være en fordobling af den nuværende containerkapacitet. APM Terminals overtog driften af havnen i Gujarat Pipavav i maj 2005 efter at have lovet delstaten Gujarat at investere i omegnen af 1,26 milliarder kroner over de næste tre år. A.P. Møller ejer også 50 procent af Pipavav Railway Project, og planen er at gøre Pipavav-terminalen til et regional knudepunkt. A.P. Møller - Mærsk lukkede tirsdag 0,9 procent lavere i kurs 46.900. Novo Nordisks position som den globalt førende diabetesbehandlingskoncern kan være presset vurderer, Handelsbanken. Udmeldingen kommer i forbindelse med American Diabetes Associations årlige møde på fredag i Washington. Her vil der være fokus på de nye GLP-1 og diabetesprodukter i pilleform, et område hvor Novo Nordisk halter mere eller mindre efter konkurrenterne. På baggrund af den stigende konkurrence og en fortsat usikkerhed omkring Novos bløderprodukt, Novoseven, finder Handelsbanken ikke Novo-aktien attraktiv på det nuværende kursniveau og anbefaling ""reducer"". Handelsbanken kursmål lyder på 367 kroner Novo Nordisk lukkede 0,8 procent lavere i kurs 367. Novozymes og Danisco bilægger strid Novozymes lukkede 3,4 procent lavere i kurs 413,5, mens Danisco sluttede 2,5 procent lavere i kurs 466,5. Selskabernes patentstrid, som begyndte i 2001, om enzymrettigheder er nu bilagt, da de har indgået et forlig. Striden handler om enzymer (lipaser) til bageriindustrien. Danske Equities satte fokus på selskabernes leveringer til bioethanolproduktionen i Nordamerika. Novozymes ventes at kunne udnytte en kraftige vækst i bioethanolproduktionen. Finanshuset peger på en produktionsstigning af bioethanol på årsbasis på 24 procent i marts efter stigningstakter på 23 procent i februar og 19 procent i januar. Såvel Danisco som Novozymes får købsanbefalinger af Danske Equities. FLS fik stor ordre FLSmidth modtog tirsdag en ordre fra det vietnamesiske selskab Vietnam National Cement Trading Company på et styk cement-linker-produktionslinie til 425 millioner kroner. Produktionslinien, der forventes driftsklar i december 2008, er den tredje linie, som FLSmidth leverer til denne fabrik. FLSmidth fastholder sin indtjeningsprognose for 2006, men venter, at ordren vil bidrage positivt til FLSmidths indtjening frem til idriftsættelsen i 2009. FLSmidth aktien sluttede 3,9 procent lavere i kurs 224,5. Blandt sidepapirerne faldt Keops efter købet af 65 procent af aktiekapitalen i byggevirksomheden M2 for 234 millioner kroner. Handlen betyder, at Keops opjusterer resultatforventningen for 2005/06. Keops, som blev flyttet til fondsbørsens observationsliste, faldt 8,3 procent til kurs 24,2. Nordicom tabte 4,7 procent til kurs 1170 efter at Nordea indledte dækningen af ejendomsudviklingsaktien med anbefalingen ""stærk sælg"".",2006-06-06T16:01:37+00:00,
https://www.dr.dk/nyheder/penge/c20-fremgang-i-markedet-1,"Natten til fredag havde de amerikanske og asiatiske markeder gødet jorden for solide stigninger på de europæiske markeder, og denne tendens var tydeligt afspejlet på det danske aktiemarked. C20-indekset åbnede 1,6 procent højere i kurs 377,97, da næsten samtlige C20-medlemmer lå højere, mens Vestas og Nordea lå en tand foran feltet. De lune vinde på fredagens finansielle markeder gav A.P. Møller - Mærsk (APM) solid fremgang, da selskabets B-aktier fik slettet torsdagens tab. A.P. Møller-konkurrenten Hutchinson Port Holdings har vundet ordren på at bygge en containerterminal i Barcelona. APM åbnede 1,9 procent højere i kurs 47.500. Vestas op på ordrer Vestas åbnede 2,7 procent højere i kurs 153. Torsdag annoncerede Vestas, at selskabet har modtaget en ny ordre på 53 stk. V90-3,0 MW møller til et projekt i Australien. Leveringen af møllerne begynder i tredje kvartal i år, og de sidste vindmøller ventes at komme i drift i det første kvartal af 2008. Meldingen giver ikke anledning til ændringer af Vestas' prognoser for 2006. - Ordrestørrelsen lyder på ca. 1 mia. kroner, vurderede analytiker Jesper K Frederiksen fra Jyske Bank til RB-Børsen torsdag. Analytikeren har en salgsanbefaling på Vestas, da analytikeren ser risiko for flaskehalse ved levering af nøglekomponenter såsom gearkasser. Jesper K Frederiksen bemærker, at Vestas har haft en god ordreindgang i første del af 2006. Vestas-investorerne begynder, at se frem i mod den amerikanske vindkonference Windpower 2006, som løber af stablen den 4. juni. Konferencen arrangeres af American Wind Energy Association og strækker sig over tre dage. En kilde tæt på markedet bemærker til RB-Børsen, at konferencen måske kan kaste lys over de usikkerhedsmomenter, der tynger branchen herunder komponentmangel. Nordea steg 2,9 procent til kurs 72,3 kroner og lå dermed med den største stigning i C20-regi. Danske Bank steg 0,9 procent 224,5. Medico op Novo Nordisk åbnede 1,6 procent højere i kurs 373. Det schweiziske medicinalselskab Novartis har fået godkendt koncernens generiske væksthormon af de amerikanske sundhedsmyndigheder. Det skriver Bloomberg News. Torsdag var emnet i æteren, da Novo Nordisks amerikanske topchef, Martin Soeters udtalte sig og ikke så nervøst på åbningen for generisk insulin på det amerikanske marked. Lundbeck åbner fredag 1,9 procent højere i kurs 131,5 oven på de gode nyheder fra deres amerikanske samarbejdspartner Forest, der står til et come back i vækstmæssig henseende. Lundbeck/Forest Laboratories står midt i en patenttvist med den amerikanske kopiproducent Ivax, som analytikerne, over en bred kam, venter at Lundbeck/Forest Laboratoriums vil vinde skriver Business Week i klummen ""Inside Wall Street"". Sydbank har tidligere anslået at en Lundbeck-aktien kan stige op til 10 procent på en sejr.",2006-06-02T07:52:44+00:00,
https://www.dr.dk/nyheder/penge/c20-aabnede-lidt-lavere,"A.P. Møller Mærsk (APM) tabte 0,8 procent til kurs 48.600. APM fik nyt fra de tyske kanter. Det tyske containerrederi Hamburg Sud venter, at overskuddet falder markant i 2006, skriver shippingavisen Lloyd's List. Direktør Klaus Meves venter trods alt, at omsætningen vokser 7-8 procent i indeværende år. D/S Norden leverede regnskab for første kvartal inden markederne åbnede. Driftsindtjeningen (EBIT) faldt til 56 millioner dollar fra 74,7 millioner dollar for samme kvartal i fjor. D/S Norden skriver, at fragtraterne for både tør- og tanklast er faldet i forhold til samme periode i fjor. Tørlast er faldet 47 procent, mens tilbagegangen i tank er 9 procent. Rederiet gentog sine tidligere opstillede prognoser for helåret. D/S Norden tabte 1,5 procent til kurs 2512. Rederiet har haft et markant fald i overskuddet og omsætningen i årets første tre måneder. Men det var mere eller mindre ventet, konstaterer aktiechef i investeringsbanken Gudme Raaschou, Tue Østergaard. - Det er ikke overraskende, at der er et fald i indtjeningen. Der har gennem længere tid været et pres på raterne for tørlast, siger aktiechefen til RB-Børsen. Fokus på forsikring Forsikringsaktierne kom i fokus fra flere fronter. Svenska Handelsbanken gav Trygvesta, Topdanmark og Codan den svage salgsanbefaling ""reducer"", og finanshuset bemærkede nordiske forsikringsaktier har fået så hatten passer, og kun finske Sampo er værd at købe. Efter fem års fremgang i lønsomheden vil indtjeningen toppe i år, da øget konkurrence vil skære i indtjeningsvæksten. Topdanmark faldt 0,6 procent til kurs 797, TrygVesta tabte 1,1 til 362, mens Codan steg 1,2 procent til kurs 420. Forsikringsaktierne oplevede også kolde vinde fra den politiske front, da partiet Venstre meddelte, at et politisk indgreb kan blive nødvendigt. - Forsikringsselskaberne får nu pistolen for panden. Præmiernes himmelflugt på bilforsikring skal standses, ellers kommer der et politisk indgreb, varsler Venstre. Det skriver Jyllands-Posten. Biotekselskabet Neurosearch lagde godt ud med en solid fremgang på 4,3 procent til kurs 181 uden, at biotekselskabet havde sendt nyt ud via Københavns Fondsbørs.",2006-05-30T08:04:25+00:00,
https://www.dr.dk/nyheder/penge/positiv-aabningsstemning-i-c20,"De danske aktier åbnede i dag højere, da den gode stemning fra fredag blev fastholdt efter tre dage i træk med plusser i USA. Morgenstundens stigninger var bredt funderet og resulterede i en fremgang i C20-indekset på 1,3 procent til 382,24. Carlsberg var eneste C20-medlem som oplevede kursfald, da bryggeriaktien faldt marginale 0,4 procent til kurs 402. Stemningen var klart mere tilbageholdende på de svenske, tyske og franske markeder, mens de britiske og amerikanske markeder er lukkede i dag grundet helligdag. Blandt sidepa-pirerne leverede DLH et kursspring. Mærks dikteres af Walmart A.P. Møller Mærsk (APM) åbnede 1,0 procent højere i kurs 49.000. Verdens største kunde i shippingbranchen, amerikanske Wal-Mart, stiller så store krav, at detailgiganten reelt dikterer udviklingen. APMs investeringer i USA ligger i forlængelse af Wal-Marts, skriver Økonomisk Ugebrev. Mærsk er fem gange i træk blevet belønnet med priser af Wal-Mart. - De store importører har så stor volumen og købekraft, at de i høj grad præger nyuddviklingen inden for container-transport, siger Henrik Anker Olesen, der er ansvarlig for IBM's konsulentforretning inden for transport og logistik i Asien til ugebrevet. Venlige vinde blæser over Vestas Vestas åbnede 1,7 procent højere i kurs 150. Det amerikanske industrikonglomerat General Electric og de kinesiske myndigheder har indgået en omfattende aftale om udvikling af vedvarende energi. General Electric står bag vindmølleproducenten GE Wind. Topdanmark åbnede højere efter fredagens solide stigning på 5,1 procent Topdanmark steg 1,4 procent til kurs 816. I fredagens sene handel satte Standard & Poor's Equity Research fokus på Topdanmark, da analysebureauet gentog sin købsanbefaling og et kursmål på 830 kroner af Topdanmark. Det sker efter Topdanmark's regnskabsaflæggelse i sidste uge, der af analytiker Joakim Strom betegnes som stærkt. Novo rykker i Canada Novo Nordisk åbnede 0,4 procent højere i kurs 364,5. Novo Nordisk Canada er tæt på en godkendelse af medikamentet Glucagen i Canada. Det oplyser selskabet Paladin Labs, der har distributionsretten til medikamentet mod for lavt blodsukker. Blandt sidepapirerne steg trælastaktien DLH kraftigt med 7,2 procent til kurs 97. Det sker efter at de seneste dage har været hårde ved DLH-aktien. Sjælsø Gruppen steg 4,4procent til kurs 2390. Onsdag købte Sjælsø Gruppen Ikast Byggeindustri (IBI) for 800 millioner kroner, hvilket resulterede i roser fra analytikerne. Analytiker Michael West Hybholt fra Nordea gentog sin købsanbefaling og hævede kursmålet til 3170 kroner pr. aktie fra 3091 kroner",2006-05-29T07:47:00+00:00,
https://www.dr.dk/nyheder/penge/lille-fald-aabner-c20,"C20-indekset åbnede 0,7 procent lavere i 380,75, da de tre tunge aktier i C20, A.P. Møller-Mærsk (APM), Danske Bank og Novo Nordisk, åbnede lavere. Stemningen på de tre store eu-ropæiske fondsbørser åbnede overraskende i negativt terræn, da det japanske Nikkei 225 tabte godt en procent lige inden lukketid mandag morgen (europæisk tid). Danske Bank åbnede 0,4 procent lavere i kurs 229,3. Berlingske Business skriver mandag morgen, at bankens opkøbslyst inden for traditionel bankdrift er intakt. Opkøb i den engelske banksektor bliver fremhævet som attraktiv, da markedet opfylder Danske Bank tre krav: Væksten skal være højere end EU gennemsnittet, skal have et fleksibelt arbejdsmarked, og banksektoren skal være lukrativ. APM åbnede 0,6 procent lavere i kurs 49.600, mens Novo Nordisk tabte 0,8 procent til 365. Godt nyt for DSV Vejtransportkoncernen DSV fik godt nyt lørdag, da transportminister Flemming Hansen er klar til at tillade kæmpelastbiler på de danske motorveje. Transporministerens forslag får støtte fra både vognmænd, trafiksikkerhedsforskere og et bredt politisk flertal, skriver Morgenavisen Jyllands-Posten. Det kunne dog ikke umiddelbart ses på kursen, da DSV åbnede 1,3 procent lavere i kurs 961. SAS fik en hjælpende hånd fra Sydbank. Banken giver flyaktien købsanbefalingen ""overvægt, hvilket er en opjustering fra den tidligere neutral anbefaling ""ligevægt"". SAS-aktien steg 3,0 procent til 69,5 efter fredagens kurshop på 4,7 procent Biotekvirksomheden Topotarget åbnede 2,7 procent højere i kurs 38,3. Topotarget meddelte i morges, at overtagelsen af stoffer fra BioImage, TOP216 programmet, er gennemført. Det sker ved udnyttelse af en option. Programmet indeholder stoffet mTOR mod kræft. Brøndby åbner uændret Fredagens regnskabsaktuelle virksomhed, IC Companys, fortsatte nedturen med et fald på 4,0 procent til kurs 345,5 efter fredagens tab på 4,0 procent Fodboldklubben Brøndby IF kunne ikke nå til enighed for fodboldtrænerne Michael Laudrup og John Faxe Jensen. Aktier i Brøndby IF åbnede uændret i kurs 70. - Vi har været meget tilfredse med den indsats Michael Laudrup og John Faxe Jensen har lagt for dagen, og vi havde meget gerne fortsat samarbejdet, men desværre kunne parterne altså ikke nå hinanden, udtaler bestyrelsesformand Ejvind Sandal.",2006-05-22T07:50:19+00:00,
https://www.dr.dk/nyheder/penge/c20-optur-paa-boerserne,"De danske aktier åbnede fredag i en positiv stemning, og det var samme tendens, investorerne kunne finde på de store europæiske fondsbørser. Hos C20-medlemmerne var plusserne klart i overtal, hvilket resulterede i en fremgang i C20-indekset på 0,7 procent til 381,94. Blandt sidepapirerne var IC Companys i rampelyset med sin regnskabsaflæggelse for de første ni måneder af 2005/06. Vestas fik pæn vurdering Vestas fik opløftende nyt fra finanshuset Citigroup, som hævede sit kursmål på vindmølleproducenten til 160 kroner fra 120 kroner. - Den potentielle værdifastsættelse af Vestas er fortsat bredspektret. En langsigtet indtjeningsmargin på 10 procent kan understøtte en værdi på over 200 kroner per aktie, dog er der med den høje konkurrence fra GE og Siemens markant langsigtede usikkerhedsmomenter om margin-potentialet for koncernen, skriver Citigroups analytikerteam. Vestas-aktien åbnede 1,2 procent højere i kurs 144,8. IC Company ned IC Companys leverede regnskab for tredje kvartal, som fik investorerne og analytikere til at vende tommelfingeren ned ad trods en lille opjustering. Driftsindtjeningen (EBIT) i tredje kvartal faldt til 132 millioner kroner fra 133 millioner kroner, mens omsætningen steg til 895 millioner kroner for kvartalet fra 847 millioner kroner. IC Companys hævede driftsindtjeningsprognosen (EBIT) for helåret til 320-340 millioner kroner Regnskabet fik igen lovord med på vejen fra Jyske Banks analytiker Casper Albæk, som vurderer at regnskabet var dårligere end ventet. IC Companys tabte 1,3 procent til kurs 370. - Alt i alt er det med en lille pil nedad. Omsætningen er en anelse lavere end ventet, men intet alarmerende. Samtidig er driftoverskuddet også en anelse lavere, end jeg havde ventet. Så kommer IC Companys med den ventede opjustering, hvilket selvfølgelig er positivt, siger analytikeren til RB-Børsen. Bavarian Nordic åbnede 1,1 procent højere i kurs 462. Den engelske medicinalvirksomhed Acambis og partneren Baxter Healthcare har nedlagt protest mod Bavarian Nordics patent på koppevaccine i Europa, som den danske virksomhed fik patentet i december 2005. SAS-aktionærerne kunne kigge mod de britiske øer, da konkurrenten British Airways aflagde helårsregnskab, som var bedre end ventet. SAS-aktien åbnede 3,1 procent højere i kurs 66,5.",2006-05-19T08:27:51+00:00,
https://www.dr.dk/nyheder/penge/c20-fortsat-kraftige-fald,"Danske aktier fortsatte torsdag den kraftige nedtur, der de seneste dage har barberet betragtelige værdier af de danske aktiebeholdninger. Dagen bød på fald i alle C20-aktier på nær Novo Nordisk, der overraskede med et lille plus. Samlet resulterede flugten fra aktier i et fald på 1,9 procent i C20-indekset til 379,35, selv om indekset tidligere på dagen havde taget en formiddagsdukket helt nede i under indeks 374. De globale finansmarkeder er præget af stor usikkerhed med store udsving, men torsdag var de danske udsving markant kraftigere. DSV og Vestas hårdest ramt DSV-aktionærerne har været hårdt prøvet de seneste dage, og transportaktien sluttede med største fald i C20-regi 4,5 procent lavere i kurs 966. Vindmølleselskabet Vestas, har også oplevet store udsving og tabte torsdag 4,4 procent til kurs 143. Analytiker Henrik Henriksen fra Jyske Bank vurderer, at de seneste dages fald på de globale aktiemarkeder er udtryk for en korrektion og ikke en egentlig vending i markedet. De kraftige udsving herhjemme tilskrives de seneste tre års markante fremgang i danske aktier. Carlsberg lukkede 3,7 procent lavere i kurs 395. Carlsberg-direktør Nils Smedegaard Andersen er frisk på, at Carlsberg påtager sig langt større risici, lød det torsdag morgen. Novo Nordisk op som de eneste A.P. Møller-Mærsks aktier svingede ikke så kraftigt, som de øvrige C20-medlemmer i løbet af dagen. A.P. Møller-Mærsk endte dagen med et tab på 1,8 procent og en lukkekurs i 49.200. Tyske Hansa Treuhand, der finansierer nye skibe, har løftet sine udsigter for containerraterne i 2007, men direktør Hermann Ebel bemærkede også, at nedturen er ikke overstået endnu i containermarkedet. Finanshuset Carnegie kastede glans over Novozymes-aktien, hvilket dog ikke kunne holde humøret oppe hos investorerne. Carnegies anbefaling blev hævet til ""outperform"" fra ""neutral"". Novozymes lukkede 2,7 procent lavere i kurs 410. Novo Nordisk steg 0,7 procent til 370,50 i det sure marked. Lehman Brothers gentog sin købsanbefaling ""overvægt"" på Novo-aktien og kursmålet på 442, men finanshuset påpeger, at sammen med usikkerheden ved lanceringen af den langtidsvirkende insulin Levemir, så kan dollarsvækkelsen medvirke til at hindre aktiens vej mod kursmålet. FLS kom med godt 1.kvartals-regnskab FLSmidth-aktien faldt 1,1 procent til kurs 232 efter ledelsen havde afleveret regnskabet for første kvartal. Om formiddagen blev aktien handlet nede i kurs 215. FLSmidth opjusterede helårets overskudsprognose til 550-600 millioner kroner før skat fra 550 millioner kroner i et regnskab, som var bedre end ventet. - Markedet bliver ved med at overraske os positivt. Det går hele tiden lidt bedre end vi havde forudset, siger direktør i cementkoncernen, Jørgen Huno Rasmussen, til RB-Børsen. Og med en stigende overskudsgrad, der allerede har nået de tidligere fastsatte mål for 2007, ser fremtiden endnu lysere ud. Ambu, der producerer hospitalsudstyr, leverede en omsætning i første halvår på 340 millioner kroner mod 310 millioner kroner i første halvår 2004/05. Driftsindtjeningen (EBIT) steg til 30 millioner kroner fra 22 millioner kroner Ambu gentog driftsindtjenings- og omsætningsforventningerne til helåret på henholdsvis 90 millioner kroner og 720 millioner kroner Ambu-aktien tabte 5,7 procent til kurs 99. Blandt dagens største tabere hos sidepapirerne lå flere småbanker. Spar Nord Bank lukkede 11,1 procent lavere i kurs 136,50. Fynske Fionia Bank tabte 8,5 procent til kurs 1578, mens Amagerbanken måtte ned med 8,0 procent til kurs 460.",2006-05-18T15:40:43+00:00,
https://www.dr.dk/nyheder/penge/c20-godt-fra-start,"Danske aktier kom over en bred kam godt fra start, da investorerne tog godt imod regnskabet fra ØK samtidig med, at Nordea lagde godt ud efter sin regnskabspræsentation i går. Værre gik det for SAS, hvis kvartalstal affødte en strøm af salgsordrer og luftfartsaktien lagde sig bagest i feltet på fondsbørsen i den tidlige handel. Hjulpet af A.P. Møller-Mærsk steg C20-indekset med 0,3 procent til 400,33. Regnskabet fra TDC, der indeholdt en nedjustering, havde ingen kurseffekt. ØK fastholder forventninger ØK-koncernen havde en såvel højere omsætning som bedre resultat i 1. kvartal i forhold til analytikernes forventninger. Koncernen fastholder dog forventningerne til hele året, som nu er baseret på en lavere dollarkurs i forhold til tidligere. ØK's regnskab for årets første tre måneder betegnes af analytiker Johannes Møller fra FIH som stærkt. - 1. kvartal er stærk på omsætningen og samtidig er der en underliggende opjustering, siger han til RB-Børsen. Med den underliggende opjustering hentyder han til, at koncernen har ændret sit valutakursgrundlag for forventningerne fra en dollarkurs på 6,3 kroner til 5,9 kroner Det ville ved et uændret salg have betydet en lavere omsætning og dermed et lavere resultat, men omsætnings- og resultatforventningerne fastholdes. ØK åbnede 1,5 procent højere i 255,00. SAS dykker Aktionærer i SAS fik kærligheden at føle, da flyselskabet leverede en omsætningsfremgang på 11,1 procent til 14,47 milliarder svenske kroner for første kvartal, hvor RB-Børsens analytikerrundspørge gav estimat på 13,46 milliarder svenske kroner. Det blev også til en overraskende svag udvikling i EBIT-indtjeningen, da SAS leverede et fald i EBIT til 1,16 milliarder svenske kroner, hvor analytikerne havde ventet minus 661 millioner kroner Flybranchen er typisk ramt af sæsonmæssig svaghed i første kvartal, hvilket SAS pointerede. SAS bemærker at pilotstrejken kostede 250 millioner svenske kroner. SAS vil lancere flere nye koncepter frem mod sommeren og efteråret. - Det ser ikke godt ud. SAS er hårdere ramt af prispres inden for dets supportselskaber og stigende priser på brændstof, end først ventet. Så jeg bliver nok nødt til at nedjustere mine indtjeningsestimater for 2006, siger Sydbanks analytiker Jacob Pedersen til RB-Børsen. Aktier i SAS faldt 3,8 procent til 76,00. Nordea stiger igen. Nordea kunne notere en stigning på 0,34 procent til 74,25, da Handelsbankens bankanalytiker Matti Ahokas har hævet sit kursmål for Nordea til 105 skroner pr. aktie fra 102 skroner Det sker i forlængelse af kvartalsregnskabet fra den skandinaviske bank. Flere renter har fået TDC til at nedjustere grundet øgede renteudgifter som følge af den ændrede finansieringsstruktur i koncernen. For hele 2006 venter TDC fortsat en omsætning på 48 milliarder kroner TDC åbnede uændret i 190,00.",2006-05-04T07:45:34+00:00,
https://www.dr.dk/nyheder/penge/c20-fald-i-maersk-aktien,"A. P. Møller Mærsk var tirsdag hovedansvarlig for et lille fald i C20-indekset, efter at Morgan Stanley indledt dækning af selskabet med anbefalingen ""undervægt"". Faldet blev kun delvist opvejet af stigninger i Novo Nordisk, Danske Bank og Vestas. C20-indekset lukkede 0,16 pct. lavere i 395,68. Blandt sidepapirerne var NKT i fokus sammen med biotek-aktierne. Olieprisen påvirker Olieprisen konsoliderede sig tirsdag på et niveau over 70 dollar per tønde. En høj oliepris hjælper investeringslysten i alternative energiformer, herunder vindmølleindustrien, siger aktiestrateg Morten Kongshaug, Danske Bank, til RB-Børsen Vestas steg 3,78 procent til kurs 157,75 tirsdag, da investeringsbanken Dresdner Kleinwort Wasserstein har løftet sit kursmål på vindmøllekoncern Vestas til 200 kroner fra tidligere 140 kroner Finanshuset gentog sin købsanbefaling. - Både manglen på negative overraskelser ved årsregnskabet og den lavere end ventede kapitalforhøjelse blev modtaget positivt af markedet. Vi venter, at de finansielle markeders opfattelse af risikoen hos Vestas fortsat vil falde, konstaterer Alastair Bishop. Mærsk-aktien i fald Morgan Stanley indledte tirsdag sin dækning af A.P. Møller-Mærsk-aktien med salgsanbefalingen ""underweight"" og et kursmål på 48.500 kroner pr. aktie - et stykke under kursen på 52.000 kroner pr. aktie, hvilket er 2,07 procent lavere i forhold til onsdagens lukkekurs. Kursmålet fra den internationale investeringsbank Morgan Stanley afspejler den ventede svaghed i containerraterne over de næste 12-18 måneder og dermed pres på bundlinjen. A.P. Møller - Mærsk venter et overskudsfald i 2006 på 10-15 procent Det svarer til et resultat på 17,2-18,2 milliarder kroner efter skat. - Vores overskudsprognose er i den lave ende på 17,5 milliarder kroner Estimatet kan dog være i fare, hvis raterne falder hurtigere, skriver Morgan Stanley. Blandt analytikere verserede også spekulationer om IT-udfordringer hos A.P. Møller Mærsk grundet integrationen af opkøbte Royal P&O Nedlloyd. It-problemerne menes at være årsag til presset på fragtraterne, som er skabt af A.P. Møller-Mærsk's aktiviteter. Danske Bank op på positive forventninger Danske Bank går på virksomhedsindkøb allerede i andet halvår, venter finanshuset Lehman Brothers. Danske Bank steg marginale 0,11 procent til kurs 233,25. Aktieboks: Kursen på Danske Banks aktier tirsdag Storbanken har brugt påsken på at køre sine irske opkøb, Northern Bank og National Irish Bank, i stilling. Det amerikanske finanshus Lehman Brothers hævede tirsdag sin anbefaling af Danske Bank-aktien til ""overvægt"" fra den neutral anbefaling ""ligevægt"". Kursmålet for aktierne i Danske Bank lyder på 259 kroner Nordea-aktien fik anbefalingen ""ligevægt"" og et kursmål på 10,9 euro pr. aktie. Aktier i Nordea faldt 0,34 procent til kurs 73,25. Medico-aktier i vejret Aktier fra Novo Nordisk steg 2,09 procent til kurs 391,50, da britiske myndigheder har vendt tomlen nedad for Pfizer's inhalerbare insulin, Exubera. Verdens største medicinalkoncern, Pfizer, er regnskabsaktuel onsdag, før de amerikanske markeder åbner. Der var tirsdag gang i biotek-investorerne, da Genmab-aktien steg 2,64 procent til kurs 214, mens Topotarget steg 5,30 procent til kurs 31,80. Pharmexa-investorerne måtte nøjes med en lille fremgang på 0,38 procent til kurs 26,60. ØK-aktien tabte 2,44 procent til kurs 259,50, efter Jyske Bank ser god fidus i salg af ØK-aktier til fordel for TrygVesta-aktier. Forsikringskoncernens aktier blev dog også sendt lavere, da de faldt 0,73 procent til 340,50.",2006-04-18T15:37:51+00:00,
https://www.dr.dk/nyheder/penge/c20-fremgang-i-markedet-0,"De danske aktier åbnede onsdag i positivt terræn. OMXC20-indekset steg 0,56 procent til 400,75 da Vestas fortsatte sin seneste massive optur. Aktier fra TrygVesta var de eneste som begyndte dagen med tab. Forsikrings-aktien åbnede 0,28 procent lavere i kurs 353,50. De europæiske aktieindeks åbnede i positivt terræn, da inspirationen kom fra tirsdagens sene handel i USA. Vestas igen op Vestas-aktien har oplevet solide kursgevinster de seneste uger og kunne onsdag morgen fortsætte tendensen med en fremgang 2,01 procent højere i kurs 165 kroner Vindmøllebranchen fik onsdag morgen positive nyheder fra de tyske kanter. Vindmølleproducenten Nordex, har opjusteret sine resultatforventningerne for 2006. Opjusteringen skyldes en rekordstor ordrebog og en ventet vækst i omsætningen i 2006 på 50 procent til 460 millioner euro (3,4 milliarder kroner). Det understøtter investorernes tro på, at vindmøllebranchen går i solid tid i møde i en branchen som oplever boomende udvikling i efterspørgslen med øgede priserne. Torm op på forventet aktiesalg Aktier fra D/S Torm åbnede 0,67 procent højere i 300, da de er mål for investorernes opmærksomhed, efter rederiet sent tirsdag satte ind med en solid slutspurt. Torm-aktien steg tirsdag 4,01 procent til 298 kroner efter meldingen om et muligt salg af aktieposten hos konkurrenten D/S Norden. Aktieposten har en værdi på 2,1 milliarder kroner APM-aktien åbnede marginale 0,37 procent højere i kurs 53.700. Sydbank var sent tirsdag med til at øge opmærksomheden på D/S Torm og A.P. Møller Mærsk kort før lukketid. Banken nedjusterede sine anbefalingerne på selskabernes aktier, som begge fik salgsanbefalingen ""undervægt"". Høreapparater i fokus De to høreapparatvirksomheder William Demant og GN Store Nord vil få lidt ekstra opmærksomhed i onsdagens sene handel, når den vigtige AAA-messen begynder. I regnskabet for 2005 blev GN-aktien sendt sydover grundt svag udvikling i salget af høreapparater, da konkurrencen blevet hårdere. Aktier fra William Demant steg 0,24 procent til kurs 414, mens GN-aktien vandt 0,59 procent til 85,00. Bavarian Nordic i vejret Blandt sidepapirerne fortsatte biotek-aktierne fra Bavarian den gode tendens, da Bavarian-aktien åbnede 2,22 højere i kurs 506 efter et kurshop på 8,32 procent til kurs 495 kroner, da aktien blev opjusteret af finanshuset Danske Equities. Biotekselskabet Bavarian Nordic er blevet opjusteret til ""køb"" fra ""hold"" af Danske Equities, der ser et væsentligt potentiale fra den såkaldte RFP3-ordre, der ventes placeret i andet kvartal. - Bavarian Nordic er i en favorabel situation til at sikre sig en stor del af 3G-koppevaccinemarkedet, skriver banken i et notat.",2006-04-05T08:31:00+00:00,
https://www.dr.dk/nyheder/penge/c20-svag-pessimisme,"En svag pessimisme prægede tirsdagens tidlige fondsbørshandel, da A.P. Møller-Mærsk blev ramt af et nedjusteret kursmål fra den amerikanske storbank HSBC samtidig med, at mandagens sivende tendens på børserne i New York lagde en dæmper på købelysten. Vestas fortsatte den seneste tids positive takter efter en opjustering fra det internationale finanshus UBS, mens biotekselskab Topotarget fik solid opbakning efter annonceringen af nye lovende resultater med et acne-medikament. OMXC20 åbnede marginale 0,1 procent lavere i 398,37. Endnu en lavere vurdering af Mærsk Aktier i A. P. Møller - Mærsk åbnede 0,2 procent lavere i 53.000, efter at den amerikanske storbank HSBC har skåret sit A.P. Møller - Mærsk-kursmål 18 procent til 60.155 kroner pr. aktie. Finanshuset fastholder dog den positive anbefaling ""overvægt"". Det skriver Standard & Poor's Marketscope. HSBC noterer sig den svage indtjeningsprognose fra Mærsk og at aktien er faldet 15 procent siden regnskabet. Samtidig peger storbanken dog på, at også prognosen sidste år fra A.P. Møller - Mærsk viste sig at være for forsigtig. - For langsigtede investorer der kigger 12-18 måneder frem er de fundamentale ting og markedsudsigterne dog fortsat stærke, noterer HSBC, ifølge Standard & Poor's Marketscope. Milde vinde omkring Vestas Ifølge Bloomberg News har Vestas fået løftet sit kursmål til 105 kroner fra 86 kroner af Union Bank of Switzerland (UBS). Mandag steg Vestas-aktien 1,5 procent og gik yderligere 0,5 procent frem til 156,50 i tirsdagens tidlige handel. Uden fondsbørsrelaterede nyheder steg Nordea 1 procent til rekorden 78,25. Aktieboks: Nordeas kurs det seneste år Blandt sidepapirerne kom biotekselskabet Topotarget i fokus, da virksomheden har færdiggjort fase-II undersøgelser med selskabets HDAC-hæmmer Avugane til lokalbehandling af akne vulgaris, som er almindelig akne (uren hud). Resultaterne kaldes ""lovende"", men har ingen effekt på selskabets resultatprognose for 2006. Topotarget-aktien åbnede 3,2 procent højere i 26,00. SAS kommer i fokus SAS investorerne kigger formentlig med, når konkurrenten Finnair præsenterer sine trafiktal for marts senere tirsdag. SAS præsenterer sine trafiktal for marts på fredag og indledte tirsdagens fondsbørshandel 0,6 procent lavere i 86,50, da SAS Braathens fik en hård medfart i Norsk Kundebarometers (NKB) undersøgelse. Selskabet er det eneste, der havner i klassen ""elendig"", skriver avisen Dagens Næringsliv. Aktier i SAS steg mandag 1,8 procent til 87,00.",2006-04-04T08:14:00+00:00,
https://www.dr.dk/nyheder/penge/c20-medico-aktier-steg-markant,"Coloplast-aktien blev mandagens vinder i C20-regi med en stigning på 3,34 procent til kurs 479 uden nyt fra medicoselskabet via Københavns Fondsbørs. Uden for C20-indekset strålede aktierne fra flyservicevirksomheden Satair og biotekvirksomheden Genmab. C20-indekset fastholdt morgenstundens stigning og lukkede 0,88 procent højere i kurs 398,61. Novo Nordisk, Vestas og William Demant lå med solide gevinster. TrygVesta-aktierne næste var isoleret, da forsikringsaktien tabte 0,42 procent til kurs 359. Novozymes frem Novozomyes-aktien fortsatte de seneste dages gode takter med en stigning på 0,60 procent til rekord 420. Fremstillingsprisen for andengeneration af bioethanol som brændstof er allerede blevet reduceret væsentligt. - Der er stadig arbejde, der skal gøres, før vi når ned på produktionspriser på 5-10 cents per gallon, siger chefen for Novozymes bioethanolprogram, Joel R. Cherry, i et interview med RB-Børsen. Sydbank-analytiker Brian Kirk udtaler til RB-Børsen, at Novozymes oplevede kursfremgang efter Daniscos kapitalmarkedsdage i seneste uge. Danisco udtalte sig positivt om datterselskabet Genencor, hvilket affødte optimisme om hele branchen. Novo op trods udsigt til retssag Novo Nordisk-aktien steg 1,83 procent til kurs 390 selv om konkurrenten Sanofi-Aventis anklager Novo Nordisk for at fuske med markedsføringsmaterialet i forbindelse med inlusinmedikamentet Levermir. Det stiller Novo Nordisk sig uforstående overfor. Aktionærerne i Vestas kunne glæde sig over en stigning på 1,47 procent til 155,75, da vindmøllekoncernen har fået sit kursmål løftet til 125 fra 85 af Lehman Brothers, der fastholder anbefalingen ""undervægt"". Det skriver Bloomberg News. Williamt Demant op før produktmesse William Demant-aktien kom i søgelyset,efter at Svenska Handelsbanken udtalte sig positivt om produktserien Delta. Det sker få dagen inden branchens vigtige amerikanske AAA-høreapparat-messe. - I vores øjne er Delta-produktet det mest seriøse forsøg på at videreudvikle høreapparatet til at blive mindst mulig synlig. Derved kan brugeren fastholde sin livsstil. Samtidigt er vi imponerede over marketingskonceptet, der er tilknyttet produktet, konstaterer Handelsbanken, der fastholder den positive akkumuler-anbefaling af William Demant. Demant-aktien steg 1,23 procent til rekord 413. Aktierne fra konkurrenten GN Store Nord lukkede uændret i kurs 85. Nordea steg tæt på rekordniveau Handelsbanken ser anderledes på Flügger-aktien, hvor banken har en reducer-anbefaling. Flu:gger-aktien trodsede udtalelserne med en stigning på 0,78 procent til kurs 775. - Det er vores klare holdning, at Flügger er et godt og veldrevet selskab, men samtidigt er det også vores opfattelse, at aktiekursen allerede afspejler dette, konstaterer Handelsbanken i et notat. Nordea-aktien steg 1,64 procent til 77,50, hvilket er ganske tæt på rekordniveauet. Nordea tager tirsdag imod aktionærerne til den ordinære generalforsamling. Danske Bank-aktien steg til 231,50, hvilket var en fremgang på 1,31 procent Genmab markant frem Satair har indgået en ny aftale med Boeing om deltagelse i Boeings program for servicering og forsyning af reservedele til blandt andet KLM, Japan Airlines, All Nippon Airlines og Singapore Airlines. Det sendte Satair-aktien i vejret med 4,52 procent til 270. Genmab-aktionærerne kunne glæde sig over en stigning på 6,15 procent til 207, da biotekselskabet er omgærdet af opkøbsspekulationer. Ifølge analytiker Anette Rye Larsen, Gudme Raaschou har det schweiziske biotekselskab Serono udvidet aktiekapitalen for at ruste sig til opkøb. - Serono kan potentielt overtage Genmab, siger Anette Rye Larsen til RB-Børsen.",2006-04-03T16:01:41+00:00,
https://www.dr.dk/nyheder/penge/flad-udvikling-i-c20,"Det toneangivende danske C20-indeks lå ved 9.40-tiden marginale 0,01 procent højere i 390,2. Aktier i Vestas steg 2,6 procent til 118. DSV gik 1,7 procent frem til rekorden 851. En rekord blev det også til i Topdanmark aktien, der steg 0,8 procent til 625. Aktieboks: OMXC20 Novo Nordisk upåvirket af konkurrent Novo Nordisk-investorerne lod sig ikke påvirke af de seneste salgstal fra konkurrenten Sanofi-Aventis, da finanshuset Morgan Stanley løftede sit kursmål på den danske medicinalkoncern 9 procent til 350 kroner Anbefalingen fastholdes på ""equalweight"". Aktier i Novo åbnede 0,74 procent højere i 342,50. Mandag morgen præsenterede Sanofi-Aventis en vækst i salget af diabetesmedikamentet Lantus på 40,5 procent i 2005 i Europa. I USA steg salget af Lantus med 47,5 procent i 2005 og produktets markedsandel i USA blev i december anslået til 30,4 procent Lantus er en stor konkurrent til Novo Nordisks langtidsvirkende insulinanalog Levemir. Novo Nordisk planlægger at lancere Levemir på det amerikanske marked i første halvår 2006. En anden af konkurrenterne til Novo Nordisk, Pfizer, fik fredag de amerikanske sundhedsmyndigheders godkendelse til markedsføring af det inhalerbare insulinmedikament Exubera i Europa og USA. Dermed er Pfizer først med insulin, der ikke skal pumpes ind i kroppen via en nål. Neurosearch uændret trods nyt kursmål Aktier i biotekselskabet NeuroSearch lå ved 9.30-tiden uændret i 176,00, efter at selskabet fik løftet kursmålet marginalt til 192 fra 167 af finanshuset ING, der har gennemgået bioteksektoren i Europa. 2005 har været et skuffende år for selskabet og indeværende år ventes at blive et konsolideringsår, skriver analytikerne Richard Parkes og Sally Bennet, der derfor fortsat anbefaler ""hold"" af aktien. ING ser fortsat muligheder for kursstigninger i biotekselskabet Pharmexa. Kursmålet sættes dog ned til 33,3 kroner fra 35,1 kroner med anbefalingen ""køb"". Pharmexa-aktien steg 0,4 procent til 26,00. SAS-aktien åbnede 0,6 procent højere i 84,00 på trods af, at antallet af sikkerhedsfejl hos flyselskabet er langt flere end de 10, som myndighederne har offentliggjort. De fleste brud på sikkerhedsreglerne bliver holdt hemmelige, skriver Jyllands-Posten mandag.",2006-01-30T09:13:30+00:00,
https://www.dr.dk/nyheder/penge/rederi-aktier-trak-c20-ned,"A.P. Møller Mærsk (APM) hang som en cementblok om benet på C20-indekset, og eliteindekset faldt fredag 0,88 procent til 384,45. Inspirationen fra udlandet var ikke noget at råbe hurra for, da de regnskabsaktuelle amerikanske giganter Citigroup og General Electric tabte terræn og satte den negative tone på de amerikanske markeder. Det forplantede sig til de europæiske indeks sent fredag eftermiddag. På det danske aktiemarked svømmede Vestas igen imod strømmen, og lukkede ugen af med en solid stigning. Svag uge for Mærsk APM's aktier afslutter en svag uge med et fald på 2,91 procent til kurs 60.100. Aktieafdelingsdirektør Jørn Jakobsen fra Sydbank bemærker til RB-Børsen, at APM-aktien er presset af lavere containerfragtrater. - Fragtraterne har midt på ugen ligget på et lavere niveau, og investorerne er generelt nervøse for større fald i fragtraterne i 2006, siger Jørn Jakobsen. TDC-kurs over købstilbud TDC-aktien lever sig eget liv på fondsbørsen, hvor fokus er på overtagelsen af selskabet og en eventuelt afnotering. Jørn Jakobsen fra Sydbank bemærker om TDC, at telekoncernen er i fokus grundet spekulationerne om et overbud, efter at NTC har offentliggjort, at konsortiet ""kun"" har opnået godt og vel 88 procent af aktierne. Det ikke er nok til at tvangsindløse den resterende del af de udestående TDC-aktier. Jørn Jakobsen bemærker, at nogen ser mulighed for et højere bud på trods af, at NTC har afvist et overbud. TDC-aktien lukkede 1,45 procent højere i kurs 385, hvilket er over tilbudet på 382 per aktie. ATP, som ejer cirka 5,5 procent af TDC-aktierne, har tidligere indikeret, at fonden vil gå i markedet efter udløb af tilbudsperioden. Vestas fortsatte de gode takter fra de seneste dage. Aktier i verdens største vindmøllekoncern lukkede 1,71 procent højere i kurs 104,25. Danske Bank kunne ikke rigtigt udnytte en hjælpende hånd fra den schweiziske kollega UBS. Finanshuset hævede kursmålet for aktier i Danske Bank til 210 fra 200. Danske Bank-aktien faldt 0,11 til kurs 223,25. UBS-analytiker Andreas Hakansson fastholdt sin neutrale anbefaling af Danske Bank-aktien. Deutsche Bank hævede fredag morgen kursmålet på GN Store Nord til 100 kroner fra 85 kroner, da den ser forbedrede indtjeningsmuligheder hos GN Store Nord. Anbefalingen af GN-aktien er uændret ""køb"". GN Store Nord-aktien steg 0,58 procent til 86,50. Øl-aktier røg op Carlsberg-aktien steg 0,84 procent til 361, efter at kursmålet på bryggerigiganten fredag morgen blev hævet fra 380 kroner til 420 kroner af finanshuset Lehman Brothers, som fastholder samtidig anbefalingen på ""outperform"". Blandt sidepapirerne var en indtjeningsopjustering fra Søndagsavisen værd at lægge mærke til. Aktier i Søndagsavisen var blandt fredagens absolutte vindere med en fremgang på 8,22 procent til kurs 79,00. Overskudsprognosen blev hævet til 105 mio. kroner før skat for helåret 2005 fra 70-90 mio. kroner efter en positiv udvikling på både annonce- og distributionsområdet.",2006-01-20T16:27:50+00:00,
https://www.dr.dk/nyheder/penge/c20-holder-niveauet,"Danske aktier bevægede sig sidelæns i onsdagens tidlige handel i kølvandet af tirsdagens amerikanske aktieoptur, der tog fart efter meldingen fra den amerikanske centralbank om, renteniveauet er tæt på et neutralt leje.Aktieboks: OMXC20 Vindmøllekoncernen Vestas lå i spidsen for det toneangivende danske OMXC20-indeks, der ved 9.45-tiden lå marginale 0,08 procent lavere i 377,67 trukket ned af Danske Bank, A.P. Møller-Mærsk (APM) og Danisco. APM faldt 0,3 procent til 62.200. Macquarie overtager lufthavnen Aktier Københavns Lufthavne steg 1,33 procent til 1983,00. Macquarie bliver den nye ejer af Københavns Lufthavne. Det står nu helt klart efter, at investeringsselskabet har overtaget 52,4 procent af aktierne i lufthavnen. Det oplyste Macquarie onsdag morgen. - Macquarie anser alle betingelser for købstilbuddet for at være opfyldt og bekræfter gennemførelsen af købstilbuddet ved at erhverve de aktier, hvorpå aktionærerne i Københavns Lufthavne har afgivet accept i forbindelse med købstilbuddet, skriver Macquarie i en meddelelse til fondsbørsen. Macquarie venter, at afregning for aktierne vil finde sted den 19. december 2005. Den 5. december godkendte EU Macquaries overtagelse af Købehavns Lufthavne. Lille tillid til Danske Bank-indtjening Aktier i Danske Bank åbnede 0,5 procent lavere i 208,00 på trods af, at banken onsdag morgen blev opjusteret til neutral fra reducer af finanshuset UBS, der samtidig hæver kursmålet 11 procent til 200 kroner. Tirsdag så det tyske finanshus Dresdner Kleinwort Wasserstein (DrKW) en betydelig risiko for, at Danske Banks indtjening vil skuffe de forventninger, der ligger i markedet. Analytiker Christian Wiss fastholdt anbefalingen reducer, men løftede dog kursmålet til 179 kroner fra 163 kroner Heller ikke Danisco fik den bedste start på dagen med et fald på 0,8 procent til 458,00 forud for torsdagens regnskabspræsentation. Tirsdag gik sukker- og fødevareingredienskoncernen mod strømmen med en stigning på 1,88 procent til kurs 461,50. Når snakken går på Danisco er spekulationerne hovedsagligt rettet mod muligheden for et opkøbstilbud. Finanshuset Standard & Poor's Equity Research nedjusterede tirsdag Danisco til ""hold"" fra ""køb"", men løftede kursmålet til 480 kroner fra tidligere 450 kroner. Flügger, som producerer maling og træbeskyttelse åbnede uændret i 615,00 forud for sit halvårsregnskab. I første kvartal imponerede Flügger med en omsætningsvækst på 18 procent Investorerne vil have fokus rettet mod prognoserne fra Flügger, som venter en omsætningsvækst på mindst 10 procent, samt en EBIT-marginal på 9-10 procent.",2005-12-14T09:18:15+00:00,
https://www.dr.dk/nyheder/penge/c20-aabner-i-minus-med-carlsberg-i-fokus,"Carlsberg var tirsdag morgen i centrum med sin helårspræsentation. Regnskabstallene for 2006 levede op til forventningerne, men regnskabet manglede gnist i 2007-prognoserne, og det trykkede bryggeriaktien mod syd. Carlsberg tabte 2,6 pct. til kurs 609, efter at investorerne havde fået helårsregnskabet. Den danske bryggerigigant er kommet lidt bedre ud af 2006 end ventet. Carlsberg er kommet ud af 2006 med et overskud af driften på 4,0 mia. kr. Regnskabet fra den danske bryggerikoncern Carlsberg var okay. Det konstaterede Danske Bank, der påpeger at Carlsberg-aktien er steget meget op til årsregnskabet. - Indtjeningsvæksten er lidt bedre end ventet, men til gengæld er forventningerne til driftsoverskuddet i 2007 lavere end ventet. Så der er alt i alt lidt plusser og lidt minusser, og der er intet i regnskabet, der vil drive aktien markant opad, konstaterede chef for sales trading i Danske Bank, Mads Zink, over for RB-Børsen. A.P. Møller - Mærsks B-aktie, som mandag tabte 2,5 pct., åbnede uændret i kurs 62.400. Den danske vindmølleproducent Vestas er sammen med konkurrenterne Siemens og General Electric med i forhandlingerne om leveringen af en storstilet vindmøllepark ved navn Greater Gabbard Windfarm på Englands østkyst. Projektet udføres af Flour og Airtricity i et joint venture. Investeringen kan løbe op i 13 mia. kr., og opførelsen af møllerne påbegyndes i 2009. Den endelige afgørelse bliver truffet inden for tre måneder, skrev Bloomberg News. Vestas åbnede 0,2 pct. højere i 293 kr. Gudme Raaschou gentog sin købsanbefaling på GN Store Nord forud for selskabets regnskabsaflæggelse på torsdag. Analytiker Stig Nymann fra Gudme Raaschou vil have fokus på GN Store Nords ventede strategiannoncering. GN Store Nord åbnede 0,9 pct. lavere i kurs 87,3. Modetøjdetailkoncernen, IC Companys, fik tirsdag morgen en købsanbefaling af Gudme Raaschou. Finanshuset hæftede sig ved, at IC Companys aktier er lidt billigere end konkurrenternes, og selskabet har mulighed for at forbedre sin indtjening. IC Companys åbnede 0,5 pct. højere i kurs 384. Blandt biotekaktierne lagde Curalogic godt ud med en fremgang på 6,2 pct. til kurs 17,2. Kilde: RB-Børsen",2007-02-20T08:58:48+00:00,
https://www.dr.dk/nyheder/penge/c20-er-inde-i-en-stime-af-rekorder,"C20-indekset lukkede i endnu en rekord efter en stigning på 1,0 procent til 480,76. Danske Bank og Vestas viste pæne stigninger. Danske Bank fik hævet kursmålet Jyske Bank hævede konkurrentens kursmål fra 294 til 320 kroner efter Danske Banks rekordregnskab og derunder især den positive effekt af BG-brandet. Danske Bank steg 2,1 procent til kurs 273. Vestas steg på højere oliepris Vestas steg 2,5 procent til kurs 270,5, efter at oliepriserne er steget de seneste to uger. Den høje oliepris gavner Vestas-aktien, fordi det gøder jorden for investeringer i alternative energikilder. Rekordkurs til Jyske Bank Jyske Bank lukkede 2,1 procent højere i rekordkursen 466, men Danske Equities gav aktien en salgsanbefaling. Kursmålet på Jyske Bank blev sat til 450 kroner Biotek i høj kurs Genmab steg 3,2 procent og lukkede i rekordkursen 406,5. Selskabet deltager i en tredags biotekkonference i New York holdt af Merrill Lynch. Genmab har gennemført aktieemission i forlængelse af aftalen med britiske Glaxosmithkline, som bliver storaktionær i Genmab.",2007-02-07T16:43:00+00:00,
https://www.dr.dk/nyheder/penge/p-moeller-holdt-skansen-hos-c20-som-lukkede-uaendret,"Investorerne oplevede mandag en sur handel, men en lille slutspurt fra A. P. Møller - Mærsk reducerede tabet, og C20 indekset lukkede uændret i 380,19. Investorerne i A.P. Møller - Mærsk afventer tirsdagens regnskabspræsentation. Vestas havde god fart i vingerne og endte som højdespringer i C20-regi. Forventning om tab A. P. Møller - Mærsk lukkede uændret i kurs 45.500. Analytikerne venter en reduktion på en tredjedel af nettoresultatet for halvåret til 7,2 milliarder kroner fra 10,6 milliarder kroner i samme periode året før. Det til trods for, at omsætningen på halvårsbasis ventes at stige fra 88 milliarder kroner til 122 milliarder kroner efter de seneste opkøb. Ud af otte analytikere anbefaler seks ""salg"" i stærkere eller svagere grad, mens to har en ""neutral"" anbefaling. Containerdrift største knast Rederiets udfordringer består på kort sigt af: Implementering af et nyt it-system, fordøjelsen af købet af P&O Nedlloyd samt hårde markedsbetingelser, lyder det fra flere analytikere. De peger på containeraktiviteterne som største belastning med et underskud på 3 milliarder kroner. Danske Equities anslår en tilbagegang i halvårsresultatet på 45 procent i forhold til resultatet for sammen periode sidste år. En række nedjusteringer fra andre rederier har givet anledning til frygt for yderligere nedjustering af A.P. Møller - Mærsks indtjeningsforventninger bemærkede analytikerne Henrik Lund og Philip Christensen, der dog venter, at koncernen opfylder de nye forventninger grundet et stærkt bidrag fra olieaktiviteterne og en vending i containerraterne siden juni. På roadshow i Kina Vestas lukkede 3,1 procent højere i kurs 160, efter selskabet mandag havde afholdt kapitalmarkedsdag i Kina med generel uddybning af de forskellige projekter, der skal hæve indtjeningen. - Vi vil have en bindende aftale om, at de (underleverandørerne, red.) vil følge os. Det er ligesom et ægteskab, sagde Søren Husted, der er administrerende direktør for Vestas Nacelles, på Vestas' kapitalmarkedsdag i Kina. Vestas har svært ved at skaffe gear og kuglelejer, så flere af Vestas' fabrikker kan ikke udnytte den fulde kapacitet. Investeringsbanken Societe Generales fastholdt sin Vestas anbefaling ""sælg"" med et kursmål på 130 kroner. Bud efter B & O Bang & Olufsen lukkede 0,3 procent højere til kurs 593 i et udpræget surt marked. Danske Equities vurderede at vækstudsigten så meget solid ud på grund af en kombination af vedvarende efterspørgsel for tv og B&O's stærke produktportefølje. Finanshuset så derfor god begrundelse for en købsanbefaling. Ejendomsudviklingsselskabet Sjælsø Gruppen lukkede 2,8 procent lavere til kurs 1735 efter regnskabsfremlæggelsen mandag. Ledelsen sænkede forventningerne for hele året til et overskud før skat på 700-800 millioner kroner mod tidligere ventede 700-900 millioner kroner Selskabet fastholdt forventningerne til 2007. Møbelproducenten Bodilsen Holding lukkede 5,5 procent lavere i kurs 13,8 efter regnskabsaflæggelsen, der bød på en nedjustering for helåret. Bodilsen fik et driftsunderskud (EBIT) på 52,4 millioner kroner for halvåret og venter et driftsunderskud på 45 millioner mod et tidligere forventet rundt nul. Møbeldetailforhandleren BoConcept lukkede derimod 3,7 procent højere i kurs 2800 efter et pænt kvartalsregnskab. Per Aarsleff gentog sin overskudsprognose for helåret i nimånedersregnskabet. Per Aarsleff nåede et overskud på 81,5 millioner kroner og venter et overskud på 106 millioner kroner i 2005/06. Per Aarsleff lukkede uændret i kurs 505.",2006-08-28T15:55:00+00:00,
https://www.dr.dk/nyheder/penge/c20-i-hopla-oven-paa-p-moeller-regnskab,"Københavns Fondsbørs var onsdag præget af begejstring, efter at A.P. Møller - Mærsk fik roser fra de fleste analytikere oven på tirsdagens halvårsregnskab. C20 lukkede 1,8 procent højere i 391,39, hvor Novo Nordisk også var i højt tempo, godt fulgt af Vestas. Danske Equities satte spotlight på banksektoren. A. P. Møller i smult vande A.P. Møller - Mærsk lukkede 3,6 procent højere til kurs 48.700, efter at en serie analytikere hævede anbefalingerne efter halvårspræsentationen. Rederiaktien lå oppe i kurs 49.600, da dagsbølgen var højest. Analytiker Finn Bjarke Petersen fra Standard & Poor's Equity Research løftede sit 12 måneders kursmål for aktien til 55.000 fra 45.000 og opjusterede anbefalingen til ""køb"" fra ""hold"". - Vi venter, at containerdelende har lagt de værste resultater bag sig, sagde Finn Bjarke Petersen til RB-Børsen og påpegede, at der er sket en stabilisering i containerfragtraterne. Fra køb til hold Danske Equities opjusterede APM-aktien til ""køb"" fra ""hold"". Den fair værdi på 53.000 er under revision, skrev analytiker Henrik Lund, der vurderede, at det stærke indtjeningsbidrag fra olie og nye felter, der begynder at flyde, vil føre til værdistigninger, og de aggressive kapitalinvesteringer vil afspejles i øget værdiskabelse. Jyske Banks analytiker Michael Nielsen var ikke helt enig, da Michael Nielsen fastholdt sin ""reducer""-anbefaling på APM-aktien. Analytikeren ser fortsat en risiko for, at fragtraterne vil udvikle sig svagere end forventet. Fokus på nordiske banker Danske Equities satte fokus på de nordiske banker. Nordea fik anbefalingen ""køb"" og en plads på Danske Equities ""Select List"". Nordea åbner 22 nye filialer i Baltikum og Polen i år, hvoraf de ti allerede er etableret. De 22 filialer fordeler sig med 12 i Baltikum og 10 i Polen. Det oplyste Nordeas regionsdirektør for Polen og Baltikum, Thomas Neckmar, til RB-Børsen. Nordea blev handlet 0,3 procent højere til lukkekurs 73,8. Sydbank lukkede 1,6 procent højere i kurs 217,5. Banken fik anbefalingen ""stærkt køb"" hos Danske Equities, da analytikerne vurderer, at investorerne kan få en høj vækst til en lav pris hos Sydbank. Jyske Bank fik anbefalingen ""hold"", og Danske Equities vurderer, at banken i Silkeborg har et omkostningsproblem. Jyske Bank lukkede 0,5 procent højere i kurs 338, mens banken der gav anbefalingerne, Danske Bank, lukkede 0,1 procent højere i kurs 224,5. Usikkerhed om Vestas mål Vestas lukkede 1,7 procent højere til kurs 162. Det seneste halvårsregnskab fra Vestas skuffede finanshuset JP Morgan en smule, og analytikerne fremhævede, at det stadig er usikkert, om Vestas når sine mål for helåret, selv om ledelsen foreløbig fastholder forventningerne til 2006. JP Morgan har en neutral anbefaling af Vestas-aktien. Analytikerne vurderer, at Vestas har sværere ved at sikre sine underleverancer end konkurrenterne. Novo Nordisk blev handlet 2,9 procent højere til lukkekurs 430. Medicinalselskabet blev inden åbning nedjusteret til ""akkumuler"" fra ""køb"" med kursmålet 470 kroner hos Jyske Bank. Dagens højdespringer Olicom var blandt dagens højdespringere, da aktien lukkede 6,7 procent højere i kurs 4,6, mens Viborg Håndbold Klub lukkede 19,4 procent lavere i kurs 250, op til regnskabsfremlæggelsen efter onsdagens lukketid. Pharmexa har modtaget de nødvendige godkendelser i Frankrig til at starte fase II forsøget med GV1001 mod leverkræft. Biotekaktien blev handlet 1,2 procent højere til lukkekurs 17,3.",2006-08-30T16:34:00+00:00,
https://www.dr.dk/nyheder/penge/selskaber-i-c20-overrasker-positivt,"Vestas drøner ned, mens selskaber som Danske Bank, Topdanmark og Sydbank ligger helt i front. I hvert fald når man ser på selskabernes indtjening i de tre første måneder af 2012. - I toppen ligger Danske Bank og Topdanmark. De har overrasket analytikerne mest med højere indtjening end forventet, siger Mikkel Duus-Hansen, der er aktieanalytiker i Spar Nord, til Ritzau. Han påpeger, at det er vigtigt at bide mærke i, at den bedre bundlinje er drevet af især en heldig investeringshånd. Og det kan sagtens ændre sig i næste kvartal, mener analytikeren. Positive overraskelser Mikkel Duus-Hansen har set på, hvordan selskaberne i C20-indekset på børsen i København har klaret sig i første kvartal - og der er flere positive overraskelser end negative blandt selskaberne. - Ser man lidt nøjere på tallene, er det helt klart Chr. Hansen, GN Store Nord og Coloplast, der har klaret sig bedst. Og ser man på de selskabers aktier, skiller de sig også ud, siger analytikeren og fortsætter: - GN og Chr. Hansens aktiekurser er begge steget med 30 procent fra 1. januar til i dag, mens Coloplast er steget med 22 procent. Ser man på den samlede stigning i C20-indekset på 13 procent, ligger de tre selskaber træskolængder foran. Det er Spar Nord, der har set på de 20 mest handlede aktieselskaber i Danmark. Ser man på, hvad de reelt formåede i årets tre første måneder - og hvad analytikerne havde forventet, har 10 af regnskaberne for første kvartal overrasket positivt, mens 8 har skuffet. At der kun er 18 selskaber skyldes, at A.P. Møller-Mærsk er repræsenteret med både A- og B-aktier. Og at William Demant ikke offentliggør kvartalsregnskaber /ritzau/",2012-05-23T12:55:00+00:00,
https://www.dr.dk/nyheder/penge/c20-lukning-en-blandet-affaere,"Der var ikke meget Sankt Hans bål over C20 da Københavns Fondsbørs lukkede. En minimal stigning i indekset på 0,1 procent. til 365,5 dækkede over et meget blandet marked. Dagens højdespringer var DSV, der steg 3,3 procent. til kurs 936, der var også fart over vindmøllefabrikken Vestas, der med en stigning på 2,1 procent. lukkede i 147. Group 4 Securicor lukkede 1,1 procent højere i 17,9, mens A.P.Møller Mærsk kunne notere en stigning på 0,6 procent til 47.900. Dantherm stod efter en nedjustering for dagens største fald på 18 procent. Det fik aktiekursen til at lande på 100. Danske Bank blev handlet 0,1 procent ned til 214,3, mens Nordea endte i kurs 67 efter et fald på 1,1 procent. Endelig faldt Novo Nordisk 1,6 procent til 350.",2006-06-23T15:38:00+00:00,
https://www.dr.dk/nyheder/penge/fondboerschef-dong-kan-komme-hurtigere-i-c20,"Dong Energys entré på fondsbørsen i København er fulgt med stor interesse, og interessen blandt investorerne er så stor, at selskabet synes på direkte kurs mod eliteindekset herhjemme, C20 Cap. Indekset revideres normalt to gange om året - i juni og i december - begge gange baseret på de 25 største selskaber herhjemme målt på markedsværdi, hvoraf de 20 mest omsatte papirer udgør eliteindekset. Dong Energy kan først i C20 i december-revideringen. Men måske kan det dog ske hurtigere end det - der findes nemlig også en undtagelse til reglen, lyder det fra Bjørn Sibbern, der er børschef hos Nasdaq OMX i København, som driver Københavns Fondsbørs. - Selvfølgelig bliver det en C20-aktie, når man tager størrelsen i betragtning. Så der er ikke nogen tvivl om, at den kommer ind på et eller andet tidspunkt. Vi har også noget, der hedder fast track, så den kan i princippet komme ind før. En ting er i hvert fald sikkert: Det bliver spændende at følge, hvornår Dong kommer ind i C20, siger Bjørn Sibbern. Hvis Nasdaq OMX tillader Dong et såkaldt ""fast track"" til C20 Cap-indekset, vil indekset frem til december-revideringen bestå af 21 aktier i stedet for 20. Bjørn Sibbern vil ikke ud med, hvad kravene til en hurtigere vej ind i eliteindekset er, men ligesom tilfældet er for de normale revideringer, er de baseret på markedsværdi og omsætning i aktien. Efter godt en times handel på debutdagen torsdag er Dong Energy-aktien omsat for omkring 3,3 mia. kr. og stiger med 9,9 pct. til 258,20 kr. Det giver en markedsværdi på knap 108 mia. kr. - den sjettestørste blandt de selskaber, der er noteret på børsen i København. /ritzau/",2016-06-09T10:05:00+00:00,
https://www.dr.dk/nyheder/penge/genmab-ryger-ud-af-c20,"Aktiernes superliga på Københavns Fondsbørs gøres op to gange om året. Og igen ser det ud til, at langt de fleste aktier har genvundet deres pladser som de mest solgte og populære danske aktier. Listen er foreløbig og offentliggøres først senere i denne uge - men denne gang ser det ud til, at biotekselskabet Genmab er blevet fortrængt på listen af medicoselskabet Coloplast. Gengangerne på det populære aktieindeks er blandt andre A.P. Møller-Mærsk, Vestas, Novo Nordisk og bankerne Danske Bank, Sydbank og Nordea. Den nye C20-liste træder i kraft den 21. juni, oplyser Københavns Fondsbørs.",2010-06-01T08:00:56+00:00,
https://www.dr.dk/nyheder/penge/c20-falder-45-procent,"Der er skudt milliarder og atter milliarder af kroner i redningspakker til den finansielle sektor verden over. ´ Og nu kan der være redningspakke på vej til den amerikanske bilindustri. Alligevel fortsætter aktierne deres deroute. Det er frygten for recession, der får investorerne til at ryste så meget på hånden, at kurserne falder og falder. Følger de amerikanske aktier ned - Grundlæggende er der en frygt for, at redningspakkerne ikke er nok til at få den globale økonomi ud af den nedtur, vi befinder os i lige i øjeblikket. Og jeg tror, at det vi ser lige nu er at markederne begynder at indstille sig på, at vi måske står over for en dyb og måske meget langvarig økonomisk krise i hele verdensøkonomien, siger Jes Asmussen til Ritzau. De danske aktier i C20-indekset på Københavns Fondsbørs faldt i går med 3,7 procent - og fra morgenstunden lå indekset til fald på over fire procent til under indeks 240. Dermed er C20 blevet mere end halveret på blot 13 måneder.",2008-11-20T08:21:00+00:00,
https://www.dr.dk/nyheder/penge/c20-ned-paa-jorden-igen,"Aktierne i yoyo-snor: Først op, så ned. Efter seks dage med pæne stigninger i det toneangivende C20-indeks på Københavns Fondsbørs kunne optimismen ikke bære længere. Onsdag faldt aktierne med 3,73 procent og indekset sluttede i kurs 301,20. Høreapparatproducenten William Demant Holding sugede dagens bundvand med et tab i markedsværdien på 13,5 procent. Rederiet Norden fik barberet godt ni procent af markedsværdien, mens A.P. Møller-Mærsk fik smæk med et tab på 4,7 procent. Carlsberg, der nedjusterede forventningerne til hele året, tabte 5,2 procent. Som et plaster på såret trak finansaktierne i nordgående retning. Jyske Bank var højdespringeren med en stigning på over fire procent, mens Danske Bank steg med knap tre procent og Nordea med 2,5 procent.",2008-11-05T17:15:31+00:00,
https://www.dr.dk/nyheder/penge/aktier-massive-fald-ramte-c20,"Den internationale stemning blev fredag eftermiddag ramt af den meget svage amerikanske arbejdsmarkedsrapport. C20-indekset gik ikke fri og endte 1,5 procent lavere i 447,41. Det blev til store kurstab hos blandt andre hos Danske Bank og Genmab. Aktieboks: Danske Bank Danske Bank Danske Bank lukkede 4,1 procent lavere i kurs 151. Udover den sure stemning på finansmarkederne ulmer problemerne med kunderne i den opkøbte finske Sampo Bank. Over 30.000 tidligere Sampo Bank kunder har søgt over til andre banker i Finland som følge af problemer med it-systemer og langsommelig kundebetjening. Det skrev det finske nyhedsbureau STT fredag. Genmab Genmab faldt massive 6,6 procent til 229,8, hvilket skete uden selskabsspecifikke nyheder. Det var største fald i C20-regi. Næststørste kurstab i C20-regi skal findes hos tørlastrederiet D/S Norden, som lukkede 4,7 procent lavere i kurs 564. Japansk optimisme Novo Nordisk endte 0,2 procent højere i kurs 315, efter at Novo fredag morgen lå med en kursfremgang tæt på 4 procent. Novo Nordisk fik positive meldinger om markedet fra det japanske finanshus Nomura. Ny forskning inden for behandlingen af type 2 diabetes kan øge markedet for insulin med mere end 10 procent, lød vurderingen fra Paul Diggle, analytiker fra Nomura Code. - Vi ser allerede en effekt af tidligere brug af insulin, siger Paul Diggle til Bloomberg News, og tilføjer, at tidlig brug af insulin er en af de ting, der får folk til at interessere sig for Novo Nordisk. Modvind Vestas, som lukker 2,1 procent lavere i kurs 656, har modtaget en ordre på i alt 92 stykker V82-1,65 MW-vindmøller til Alegria-projektet i Brasilien. Ordren på samlet 151,8 MW omfatter levering af vindmøller, et VestasOnline Business SCADA-system, samt en femårig serviceaftale. Lundbeck Det internationale finanshus Goldman Sachs har fjernet Lundbeck-aktien fra sin såkaldte Conviction Sell-liste (overbevisende salgsliste, red.), men anbefaler fortsat et salg af aktien, ligesom kursmålet holdes uændret på 115 kr. Lundbeck endte 0,2 procent lavere i kurs 117,8. APM lukker fladt A.P. Møller - Mærsk lukkede uændret i kurs 58.000. De europæiske konkurrencemyndigheder har nu godkendt APM Terminals og Eurogates joint venture, der skal stå for driften af en containerterminal i Tyskland. Toptarget Topotarget endte 2,3 procent højere i kurs 13,3, men aktien havde tidligere ligget godt 5 procent højere. Topotarget offentliggjorde positive data fra et fase II studie med belinostat, og at selskabet har fået tildelt den såkaldte Fast Track status fra FDA (de amerikanske sundhedsmyndigheder). Banktab Fionia Bank, som lukkede 3,9 procent lavere i kurs 100, måtte onsdag indrømme et kæmpetab på pantebreve og andre lån inden for ejendomsbranchen. Derfor blev banken nødt til at hæve sit estimat for nedskrivningerne i 2008 markant til mellem 170 og 200 millioner kroner fra tidligere 70 millioner kroner. - Vores negative syn på Fionia Banks investeringskvalitet blev bekræftet onsdag. Vi vurderer nu investering i banken som meget høj risiko, og vi sænker vores kursmål på aktien til 85 kroner per aktie og fastholder vores sælg-anbefaling, skrev Danske Bank.",2008-06-06T15:22:56+00:00,
https://www.dr.dk/nyheder/penge/flot-apm-regnskab-loeftede-c20,"- Aktierne var stærke torsdag. Gode tyske BNP-tal løftede stemningen i formiddagstimerne, og det solide regnskab fra A.P. Møller-Mærsk satte for alvor gang i investorernes købelyst, udtalte aktierådgiverschef hos Nordea Bjarke Østergaard. A.P. Møller - Mærsk's B-aktie rendte pæne 8,8 procent højere i kurs 58.400, efter at rederiet overraskede positivt med regnskabet for første kvartal. Koncernens omsætning steg 14 procent til 71,8 milliarder kroner i første kvartal, mens indtjeningen før ned- og afskrivninger steg til 17,7 milliarder kroner fra 11,37 milliarder kroner for kvartalet i fjor. Streamline Streamline-processen forløber efter planen, og Maersk Line har reduceret arbejdsstyrken med cirka 15 procent. APM fastholder forventningerne til 2008 i både kroner og dollar. - De to vigtigste punkter er, at de slår mine optimistiske forventninger på indtjeningssiden, og samtidigt skriver de, at stigende oliepris vil have positiv effekt for resten af 2008. Tidligere skrev de, at stigende oliepris ville have positiv effekt på lang sigt, men negativ effekt på det korte sigt - altså for resten af 2008, udtalte aktieanalytiker Davis Hallden fra Credit Agricole. Solid rederifremgang I rederibranchen blev det samtidig til solid fremgang hos D/S Norden, som steg 5 procent til kurs 610. Tørlastrederiet aflægger regnskab tirsdag. Der var fortsat fokus på onsdagens joint-venture mellem Danisco og den amerikanske gigant Dupont, hvilket løftede aktierne hos både Danisco og Novozymes. Danisco lukkede 2,9 procent højere i kurs 343, mens Novozymes steg 5,2 procent til 469. IC Companys lukkede torsdag 4,8 procent højere i kurs 207,5, efter at have ligget mere end 4 procent lavere i morgentimerne. Nedjustering for modetøj Den danske modetøjskoncern nedjusterede indtjeningsforventningerne grundet vigende detailafsætning samt engangsomkostninger på 20 millioner kroner IC Companys venter nu en driftsindtjening på 375 millioner kroner i 2007/08, hvilket er en nedjustering fra 400-440 millioner kroner. IC Companys pointerede, at efterårssalget stiger betydeligt. - Vi har fået et meget tilfredsstillende ordreoptag for efterårskollektionen med en vækst 11 procent målt i lokal valuta og på 10 procent målt i danske kroner, udtalte økonomidirektør i IC Companys Chris Bigler til RB-Børsen. Novo Nordisk op Novo Nordisk steg 1,7 procent til kurs 323. Koncernen offentliggjorde torsdag to nye uafhængige studier som viser, at Novo Nordisks FlexPen er mere præcis med hensyn til dosering af insulin end konkurrerende pensystemer. GN Store Nord faldt 1,6 procent til kurs 31,7. Faldet kom i kølvandet af den seneste uges optur for GN-aktien. Alk Abello steg 3,3 procent til kurs 621, efter selskabet aflagde regnskab for første kvartal. Alk Abello opjusterede samtidig forventningerne til helåret og venter nu et resultat før skat mellem 110 og 160 millioner kroner",2008-05-15T15:22:00+00:00,
https://www.dr.dk/nyheder/penge/aktier-fin-fremgang-til-c20,"Det europæiske aktiemarked oplevede i dag medgang, hvor de tre storbørser steg 0,5 - 1,2 procent C20 lukkede 1,4 procent højere i 424,68 understøttet af A.P. Møller Mærsk og Danske Bank. Udenfor C20-regi tog Auriga fokus efter offentliggørelsen af 2007-regnskabet. A.P. Møller - Mærsk lukkede 2,4 procent højere i kurs 52.000. Insiderhandlen i aktien fortsatte i dag, hvor Mærsk Mc-Kinney Møller købte B-aktier for 6 millioner kroner Finanshuset Exane BNP Paribas har nedjusteret sin anbefaling af aktien til ""underperform"" fra en tidligere neutral anbefaling. Samtidig sænker finanshuset kursmålet på Mærsk-aktien til 39.000 kroner fra 53.000 kroner Fusionen mellem banker vedtaget Danske Bank endte 1,3 procent højere i kurs 178,8, mens Sydbank steg 2,9 procent til kurs 169,3. Bestyrelserne i Sydbank og Bank Trelleborg har i dag endeligt vedtaget fusionen mellem de to banker med Sydbank som det fortsættende selskab. Rederiet D/S Norden etablerer sammen med Interorient Navigation Company to nye pools inden for tørlast, hvilket betyder, at de to rederier slår deres flåder sammen og dermed bedre kan udnytte kapaciteten. Poolsamarbejdet omfatter dels skibe af typen Handysize og dels af typen Post-Panamax. D/S Norden steg i dag 3 procent til 505. Carlsberg er på vej til at sælge Turk Tuborg. Carlsberg bekræftede, at CBC Group, som er Carlsberg Breweries partner i Rumænien og Israel, har vist interesse for at købe Carlsbergs 95,65 procent aktiepost i bryggerikoncernens underskudsgivende tyrkiske aktiviteter. Carlsberg endte 0,8 procent højere i 625. Carlsberg sælger Tuborg i Tyrkiet - Det er svært at sige, hvad det skal koste, når ikke man tjener nogen penge, men jeg tror ikke, at salget får voldsomme konsekvenser for Carlsbergs resultat i år. Det bliver formentligt solgt i nabolaget af den bogførte værdi, lød vurderingen fra Jens Houe Thomsen i Jyske Bank. Lundbeck og Genmab oplevede solid fremgang uden selskabsspecifikke nyheder. Lundbeck steg 4,7 procent til kurs 117,3 mens Genmab lukkede 5,5 procent højere i kurs 238,8. Novo Nordisk faldt 1 procent til 317.. Auriga-aktien steg markant efter offentliggørelsen af 2007-resultatet, men det var 2008-forventningerne, der trak kursen op. Auriga venter i 2008 en vækst i omsætningen på ca. 15 procent til godt 5 milliarder kroner og et overskud før skat på 210-260 millioner kroner Auriga steg efter resultat - Det er flotte forventninger, Auriga har til 2008 - ikke mindst resultatet, som ligger omkring 50 procent over markedets forventninger, det vurderede analytiker Jens Thomsen i Jyske Bank. Aktien steg 23,4 procent til 129. Entreprenørerne Højgaard Holding og Monberg & Thorsen var regnskabsaktuelle sammen med deres fælles joint-ventureselskab MT Højgaard, som overraskede positivt. Højgaard Holding lukkede 11,6 procent højere i kurs 173, mens Monberg & Monberg & Thorsen endte 3,9 procent højere i kurs 405. Begge aktierne var handlet under meget lav omsætning.",2008-03-27T16:19:26+00:00,
https://www.dr.dk/nyheder/penge/c20-igen-spoleret-af-usa-tal,"Sløje tal fra USA sendte i dag aktierne sydpå både herhjemme og i resten af verden. En ny stor ordre til Vestas var ikke nok til at trække vindmøllegiganten op, og kun Genmab formåede at holde hovedet oven vande i fredagens handel, skriver RB Børsen. Svage amerikanske tal Ved 14.30-tiden blev den amerikanske arbejdsmarkedsrapport offentliggjort, og den svage rapport affødte solide kursfald i de danske aktier. - Det var sløje tal. Og efter de svage ISM-tal havde markedet brug for noget solidt. Tallene for non farm payrolls (nye job uden for landbruget) var meget svagt, konstaterede chef for Sales Trading i Danske Markets, Mads Zink. Vind i modvind Vindmølleproducenten Vestas lukkede 2,9 procent lavere i kurs 534, efter olieprisen var tæt på rekordniveauet i 100 dollar pr. tønde. En ny stor vindmølleordre rullede ind ved eftermiddagstid, idet kinesiske China Guangdong Nuclear Wind Power Co. Ltd. bestilte i alt 232 vindmøller af typen V52-850 kW, svarende til i alt 197,2 MW. Biotek i plus Genmab lukkede som det eneste C20-medlem i plus efter en stigning på 0,8 procent til kurs 308,5. Det skete, efter at selskabet lancerede et nyt præklinisk antistofprogram benævnt HuMax-CD32b. Genmab vurderer, at HuMax-CD32b har et stort potentiale som cancer-lægemiddel, både på grund af dets imponerende anti-tumor aktivitet og potentialet for en kombination med andre terapeutiske antistoffer. Tab uden historier Høreapparatvirksomheden William Demant og transportgiganten DSV lukkede begge med solide tab uden selskabsspecifikke nyheder. William Demant-aktien lukkede 5,1 procent lavere i kurs 436,5, mens aktierne i DSV lukkede 4,9 procent lavere i kurs 101,5. Ølkrig presser aktie Carlsberg lukkede 3,2 procent lavere i 585. Carlsbergs aktier er faldet næsten 25 procent, siden bryggeriet annoncerede muligheden for at ville byde på S&N sammen med Heineken, og det kan skade muligheden for at skaffe den nødvendige kapital til købet. Den resterende del af finansieringen kan også blive vanskeligt at hente grundet kreditkrisen. Det skrev netudgaven af The Times fredag. Samtidig mener avisen at vide, at konsortiet vil hæve sit mulige bud fra det nuværende 750 pence til 775 pence i næste uge, således at man kan komme til forhandlingsbordet, inden fristen for et formelt bud oprinder den 21. januar. APM-fald trods salg A.P. Møller-Mærsk lukkede 2,5 procent lavere i kurs 51.600, efter selskabet har solgt tre containerskibe til det græske selskab Costamare for 95,3 millioner dollar stykket. Skibene er i størrelsen 6000 teu ifølge Mærsk, mens analytikere vurderer dem til at have en kapacitet på 7000 teu og er alle bygget i 1996-97.",2008-01-04T16:29:00+00:00,
https://www.dr.dk/nyheder/penge/c20-trodsede-nedgang-i-europa,"De europæiske aktier åbnede med tab i omegnen af 1 procent, hvilket ikke kunne kue C20-indekset, som åbnede marginale 0,1 procent højere i 485,48. Fremgang hos A.P. Møller - Mærsk og Novo Nordisk var med til at holde hånden under C20-indekset, mens Danske Bank lå med et moderat tab. Bang Olufsen kom lidt igen efter tab Bang Olufsen åbnede 0,7 procent højere i 614 efter mandagens tab på 3,5 procent Mandagens regnskab fra Bang Olufsen skuffede med en svag omsætningsvækst på 4 procent til 4,4 milliarder kroner Standard Poors sænkede sit kursmål på aktien til 690 fra 785, mens anbefalingen sænkes til ""køb"" fra ""stærkt køb"". - Det danske og det britiske marked udgør de største bekymringer hos ledelsen hos B, sagde koncernchefen hos B, Torben Ballegaard Sørensen, på mandagens telekonference. Investorer afventer regnskab fra Sydbank Sydbank lå uændret i kurs 261,5. Investorerne har indtaget en afventende position frem mod C20-medlemmets halvårsregnskabsaflæggelse, som ventes ved 13-tiden. Danske Bank åbnede 0,8 procent lavere i kurs 222,3, mens Nordea tabte 0,6 procent til kurs 84,8. Vestas-investorerne havde øjnene rettet mod Tyskland, hvor konkurrenten Repower fremviste et fald i driftsindtjeningen til 0,33 millioner euro for første halvår fra 2,4 millioner euro for samme periode i fjor. Repowers omsætning steg til godt 200 millioner euro fra 178,5 millioner euro. Repower skriver, at halvårsregnskabet er ramt af forsinkelser fra underleverandører, hvilket har givet forsinkelser af Repowers leveringer. Repower-aktien åbnede godt 3 procent lavere. Vestas tabte 1,2 procent til 345. Amerikanske myndigheder har foreløbigt godkendt Novo-produkt Novo Nordisk åbnede 0,3 procent højere i kurs 588. De amerikanske sundhedsmyndigheder (FDA) har givet en foreløbig godkendelse af en kopi af Novo Nordisks tablet Prandin til behandling af type 2-diabetes. - Caraco Pharmaceutical er utrolig glade for at have fået den foreløbige godkendelse. Vi mener, at vi er de første, der har søgt herom, og det kan resultere i, at vi får 180 dages eksklusivitet på markedet, siger Daniel H. Movens, der er administrerende direktør i Caraco Pharmaceutical. A.P. Møller - Mærsks B-aktie åbnede 0,7 procent højere i kurs 69.000. De indiske konkurrencemyndigheder (CCI) har på et møde med rederierne henstillet til, at de ikke opererer i karteller. Det skriver avisen The Times of India på sin hjemmeside.",2007-08-14T08:26:28+00:00,
https://www.dr.dk/nyheder/penge/tirsdagens-aktier-c20-i-sommerhumoer,"De danske aktier fik tirsdag en dag i positivt terræn sammen med resten af Europa. Således lukkede C20-indekset 0,7 procent højere i kurs 495,38. Opjusterer forsikringer Forsikringsaktierne var i fokus, efter at Danske Equities kom med positive kommentarer til branchen. Yderligere fik Carlsberg opmærksomhed efter regnskab fra samarbejdspartneren Scottish Newcastle, mens investorerne så frem til onsdagens eget regnskab fra Carlsberg. Danske Equities vurderer, at tiden er kommet til investeringer i forsikringsaktier. Banken opjusterer derfor anbefalingen af Topdanmark-aktien til ""køb"" fra ""hold"" og af Alm. Brand-aktien til ""akkumuler"" fra ""hold"". Danske Equities anbefaler fortsat ""køb"" af Trygvesta og anfører, at det er den foretrukne aktie blandt de danske forsikringsselskaber. Kreditbekymringerne har også haft smittet negativt af på de danske forsikringsaktier, som alle er faldet med cirka 15 procent Aktierne i Topdanmark lukkede 0,8 procent højere i 921, mens aktierne i Trygvesta steg 1,0 procent til kurs 424. Alm. Brand steg 0,2 procent til kurs 335. Carlsberg i plus trods dårligt vejr Carlsberg lukkede 2,5 procent højere i 698. Bryggeriets samarbejdspartner Scottish Newcastle aflagde tirsdag morgen halvårsregnskab. Britiske Scottish Newcastle oplevede faldende overskud grundet det våde sommervejr, og bryggeriet vurderer, at det nu bliver udfordrende at indfri helårsforventningerne. Onsdag offentliggør Carlsberg sit halvårsregnskab, og her ventes udviklingen i Vesteuropa at tiltrække sig størst opmærksomhed, idet joint-ventureselskabet BBH allerede har offentliggjort halvårsregnskab. Bankaktier steg De hårdt prøvede bankaktier fulgte med resten af de europæiske banker højere. Således lukkede Danske Bank 1,6 procent højere i kurs 229,5, mens Sydbank steg 1,5 procent til 266,5. Nordea vandt 2,1 procent til kurs 86,3. Carnegie: DSV undervurderet DSV steg 1,2 procent til kurs 124,5. DSV fik godt nyt fra analytikere efter selskabets regnskabsaflæggelse i fredags. DSV fik hævet kursmålet hos det amerikanske finanshus JP Morgan til 136 kr. fra 130. Transportaktien fik også støtte af Carnegie, som mener at aktien bør handles 10 procent højere. - Jeg synes, DSV-aktien er undervurderet. Aktien bliver handlet med en rabat til Panalpina og Kuhne+Nagel, men DSV har bedre overskudsgrader, sagde analytiker Lars Topholm fra Carnegie. Novo Nordisk lukkede 0,7 procent højere i kurs 618. Finanshuset Cheuvreux løftede tirsdag sit kursmål på Novo-aktien med 20 kr. til 605 kr. pr. Stærke tal fra SAS SAS præsenterede tirsdag stærke trafiktal for juli, da passagertrafikken steg med 8,5 procent i forhold til samme periode sidste år. SAS Gruppen transporterede i juli 3,6 mio. passagerer, hvilket er en stigning på 9,0 procent Yield'en steg 5,2 procent i juli, men var lavere end selskabet selv havde ventet. SAS lukkede 0,8 procent højere i kurs 128.",2007-08-07T15:25:07+00:00,
https://www.dr.dk/nyheder/penge/bekymringer-fik-c20-i-minus,"Bekymringer på de globale aktiemarkeder holdt torsdagen igennem C20 i minus. Eliteindekset endte med et tab på 0,5 procent i 499,00. Codan-aktionærer fik opkøbstilbud Fra morgenstunden var der nyheder at hente, da Codan-aktionærerne fik et opkøbstilbud fra Royal Sun Alliance. Codan-aktien steg 16 procent og lukkede i kurs 609, efter at moderkoncernen, Royal Sun Alliance, gav et tilbud på 605 kroner pr. Codan-aktie til de øvrige aktionærer. ATP, der ejer i underkanten af 5 procent af Codan, er langt fra imponeret over købstilbuddet. Og pensionsselskabet siger til RB-Børsen, at man først i næste uge vil tage stilling til tilbuddet. - Et købstilbud på 605 kroner pr. Codan-aktie er en fair pris, men absolut ikke prangende, lød det fra Sydbanks Codan-analytiker, Rune Majlund Dahl. Ændrer ikke på forsikringsaktierne Topchef Stine Bosse fra forsikringskoncernen Trygvesta regner ikke med, at buddet på Codan ændrer konkurrencesituationen på det danske forsikringsmarked. Trygvesta steg 1,3 procent til kurs 467, mens Topdanmark faldt 0,4 procent og lukkede i 1040. Alm. Brand steg 2,3 procent til kurs 396, efter at forsikringsselskabet hævede sine overskudsforventninger i kvartalsregnskabet. Vestas-kursmål hævet Vestas fik torsdag pæne ord af Gudme Raaschou, som venter, at Vestas-aktien stiger yderligere den kommende tid og hæver derfor sin anbefaling på Vestas-aktien til køb fra akkumuler. Kursmålet blev hævet med 150 kroner til 475 kroner. Vestas tabte dog 1,9 procent og lukkede i kurs 387,5. Nyt middel fra Lundbeck Lundbecks koncernchef, Claus Bræstrup, udtalte, at Lundbeck forventer at være klar med Desmoteplase resultater fra kliniske fase III studier 1. juni. Lundbeck steg 0,4 procent til kurs 136,5. Coloplast lavere vurderet Det internationale finanshus Lehman Brothers indleder sin dækning af Coloplast med en ""3-undervægt"" anbefaling og et kursmål på 455 kroner. Coloplast lukkede torsdag i kurs 481, hvilket var 0,9 procent lavere. RTX Telecom med sløjt regnskab Blandt sidepapirerne præsenterede RTX Telecom halvårsregnskab for 2006/2007, og et sløjt regnskab gav anledning til en nedjustering af helårsforventningerne. RTX Telecom fik torsdag et kurssmæk på 16,7 procent og lukkede i kurs 55. D/S Norden hævede prognosen D/S Norden hævede overskudsprognosen for helåret 2007 i regnskab for første kvartal. D/S Norden har nydt godt af de markante stigninger i fragtraterne i tørlastmarkedet. D/S Norden lukkede 0,8 procent højere i kurs 330,5. IC Companys gentog nedjustering Modetøjkoncernen IC Companys, som torsdag lukkede 0,9 procent lavere i kurs 340, aflagde regnskab for tredje kvartal, hvor selskabets tidligere nedjusterede prognoser for helåret blev gentaget. NKT med bedre regnskab NKT Holding præsenterede torsdag et bedre end ventet kvartalsregnskab for første kvartal 2007, som bød på en opjustering af omsætningsforventninger til 13,2 milliarder kroner fra 12,7 milliarder kroner NKT lukkede torsdag uændret i kurs 525. Kilde: RB-Børsen",2007-05-24T16:00:43+00:00,
https://www.dr.dk/nyheder/penge/c20-lukkede-over-kurs-500,"Det danske eliteindeks leverede onsdag en markant stigning på 1,5 procent og lukkede for første gang over 500 - nemlig 501,74. Især A.P. Møller - Mærsks fremgang fik trukket C20 i positiv retning godt hjulpet på vej af Novo Nordisk og Vestas. Også på de europæiske børser var stemningen positiv. Kursmål sendte Mærsk-aktien kraftigt op Det amerikanske finanshus Morgan Stanley hævede onsdag sin anbefaling på A.P. Møller - Mærsk til ""overweight"" fra tidligere ""underweight"" samtidig med, at kursmålet blev hævet til 74.000 kroner. Dette medførte en markant stigning til APM's B-aktie, som onsdag steg 4,7 procent og lukkede i kurs 66.700. Novo i stigning Novo Nordisk forsatte de seneste dages kursstigning med endnu 7 kroner til 578 kroner. Investorer glade for Topdanmarks regnskab Topdanmark fik også ekstra opmærksomhed onsdag efter tirsdagens kvartalsregnskab, hvor selskabet hævede helårsforventningerne. Danske Equities gentog sin hold-anbefaling på Topdanmark og hævede kursmålet en anelse til 1101 kroner fra 1092 kroner. Også finanshuset Man Securities hævede Topdanmarks kursmål med 175 kroner til 1100 kroner. Topdanmark fastholdt ikke tirsdagens fremgang, men faldt onsdag 1,5 procent og lukkede til 1044. Carlsberg fik hævet kursmål Carlsberg fik onsdag hævet sit kursmål af finanshuset Exane BNP til 743 kroner mod tidligere 706 kroner med en ""outperform"" anbefaling. Carlsbergs B-aktie lukkede onsdag i kurs 673 kroner, som var en stigning på 0,6 procent. Coloplast steg 1,2 procent Coloplast fik ligeledes hævet sit kursmål, idet franske Cheuvreux hævede kursmålet med 10 kroner til 440 kroner. Coloplast steg 1,2 procent og lukkede i kurs 485,5. Vestas indgik ny aftale Vestas steg onsdag 3 procent og lukkede i kurs 395. Vestas har sikret sig kulfiber til vindmøllerne i de næste fem år ved en aftale med amerikanske selskab Zoltek Companies. Rockwool tabte noget efter optur Rockwool, som onsdag tabte 3,9 procent og lukkede til 1530 efter tirsdagens optur på 21 procent. Koncernen fik løftet sit kursmål til 1773 fra 1121 af Nordea efter tirsdagens imponerede regnskab. Nordea hævede samtidig anbefalingen til køb. Danske Equities hævede aktiens fairværdi til 1600-1700 kroner. DLH med regnskab Fra sidepapirerne fik investorerne kvartalsregnskab fra trælastkoncernen DLH Group, som gentog sine tidligere opstillede helårsprognoser. DLH-aktien tabte 3 procent til kurs 129. ALK-Abello fik løftet kursmål ALK-Abello fik onsdag løftet kursmålet af analysehuset Standard Poors til 1215 kroner fra 1180 kroner. ALK-Abellos B-aktie tabte onsdag 0,2 procent og lukkede i kurs 1237. Mystik om Keops skabte stigning Onsdagens højdespringer blev ejendomsselskabet Keops, som startede dagen med et fald efter at selskabet nedjusterede. Men en ny storaktionær og spekulationer om et overtagelsesforsøg fik senere aktien til at stige med over 10 procent. Aktien steg markante 15,1 procent og lukkede i kurs 22,1. D/S Norden påvirket af konkurrent D/S Norden, som er regnskabsaktuel torsdag, steg 3,9 procent og lukkede i kurs 333. D/S Nordens investorer fik regnskabsnyt fra konkurrenten Excel Maritime, som i første kvartal havde øget overskuddet 65 procent til 12,2 millioner dollar.",2007-05-23T15:37:16+00:00,
https://www.dr.dk/nyheder/penge/c20-paavirket-af-onsdagens-regnskaber,"C20-indekset begyndte dagen positivt, men tabte momentum hen over middag. Eliteindekset lukkede 0,1 procent lavere i 489,86. Onsdagens regnskaber i C20-regi var stadig i fokus. Carlsberg-regnskab gav genlyd Carlsberg fik hævet kursmålet af finanshuset Lehman Brothers til 740 kroner fra 670 kroner. Det sker efter onsdagens overraskende gode kvartalsregnskab fra bryggerikoncernen. Carlsbergs B-aktie steg 0,2 procent til kurs 659. - Vi finder Carlsbergs opjustering konservativ, og øger vores estimater for at reflektere både et stærkere margin-momentum i BBH og højere omkostningsbesparelser i Vesteuropa, skrev Lehman Brothers. DSV i stigning DSV, der gennemførte aktiesplit tirsdag, fortsatte den seneste tids gode takter. Transportkoncernen lukkede 1,7 procent højere i kurs 120,5. WDH's estimater hæves William Demant Holding har efter onsdagens kvartalsorientering fået hævet aktiens fair value til 625 kroner af Danske Equities. - Vi hæver estimaterne på indtjeningen pr. aktie med 3-5 procent fra 2007 og frem, for at afspejle den positive effekt fra den danske selskabsskat og den nye produktionsfacilitet i Polen. Hovedmotoren i andet halvår 2007 og i 2008 vil naturligvis blive selskabets nye højprisprodukt Epoq, skrev Danske Equities. Standard Poors hævede samtidig kursmålet på WDH til 550 kroner fra 510 kroner og fastholdt anbefalingen 'hold'. WDH-aktien faldt 0,4 procent til kurs 538. TrygVesta tabte terræn Forsikringskoncernen TrygVesta, som steg 0,3 procent til kurs 464,5, fik fastholdt 'reducer'-anbefalingen hos Gudme Raaschou. Investeringsbanken hævede dog kursmålet 420 kroner. TrygVesta tabte onsdag 2,8 procent, efter at investorerne havde nærlæst regnskabet for første kvartal. Lundbeck savner alternativ til lykkepiller Lundbeck, som lukkede 1 procent lavere i kurs 128,5 procent, var i søgelyset hos Jyske Bank. Regnskabet indeholdt ikke noget, der kunne overraske og medicinalkoncernens svage pipeline (produkter under udvikling) er årsag til bankens 'reducer'-anbefaling. - Selskabets svage pipeline betyder, at Lundbeck vil komme under pres, når patenterne på Lexapro/Cipralex udløber i 2012/2014. Endvidere vurderer vi, at det bliver vanskeligt for Lundbeck at få købt projekter/selskaber, der kan udfylde hullet, skrev Peter Bertram Andersen fra Jyske Bank. Igen ordre til Vestas Vindmøllegiganten Vestas har modtaget en ordre på 12 stk. V90-2MW vindmøller fra Italien. Vestas steg 0,1 procent til kurs 362,5. Schouw og Co. opjusterer Schouw og Co. aflagde kvartalsregnskab, der viste, at selskabet har nydt godt af sin aktiepost i Vestas. Schouw og Co. opjusterer forventningerne til resten af året. Aktien steg 2,2 procent til kurs 500. Dantherm tilbage på sporet Danske Equities opgraderede anbefalingen af Dantherm-aktien til køb, og hæver fair value til 133-136 kroner. Samtidig vurderes det, at selskabet er tilbage på ret kurs igen efter flere skuffelser i fjor. Dantherm steg 4 procent til kurs 129.",2007-05-10T15:46:38+00:00,
https://www.dr.dk/nyheder/penge/negativ-dag-i-c20-indekset,"En dag i det negative for C20-indekset. Største negative drivkraft var regnskabsaktuelle Danske Bank, mens DSV fortsatte mandagens positive takter. Eliteindekset lukkede i et betydeligt minus på 0,8 procent i kurs 481,92. Skuffende regnskab fra Danske Bank Danske Bank kom tirsdag med et skuffende regnskab for første kvartal. Investorerne kvitterede med at sælge aktien 2,1 procent lavere i kurs 251,5. Danmarks største bank har haft omkostninger ved sammenlægningen med BG Bank, og de forventede synergieffekter vil først slå igennem næste år, meddelte Danske Bank. Integrationen af finske Sampo, der i november blev købt for 30 milliarder kroner, går efter planen. - Det overrasker i alt fald ikke postivt - og hvis jeg skal være lidt mere klar i mælet - ja - det er lidt skuffende, lød det fra Jyske Banks analytiker Klaus Højmark i enkommentar til regnskabstallene fra Danmarks største finanshus. Konkurrenten Nordea, der aflægger regnskab på torsdag, sluttede dagen 0,5 procent lavere i kurs 94,3. Banken fik fastholdt en køb-anbefaling fra Jyske Bank. Jyske Bank venter et positivt regnskab. - Vi venter, at Nordea vil komme ud med stærke tal, som vil afspejle de gode konjunkturer og en positiv udvikling i virksomhedens fokusområde med at flytte kunder til mere profitable indtjeningssegmenter, sagde analytiker Klaus Højmark fra Jyske Bank. Fortsat stigning til DSV DSV steg 1,4 procent til kurs 1148 efter mandagens kurshop på 5,8 procent Finanshuset Standard Poors hævede tirsdag morgen sit kursmål på DSV til 1250 kroner fra 1150 kroner Standard Poors nedjusterer sin anbefaling til ""køb"" fra ""stærkt køb"". DSV afleverede mandag et overraskende godt førstekvartals-regnskab Rederiet Norden opjusterede forventningerne til 2007 fra niveauet 380-410 millioner dollar til 410-430 millioner dollar. Rederiet har solgt tre skibe, der ventes at give en samlet gevinst på 41 millioner dollar. Norden-aktien lukkede 1,9 procent højere i kurs 6410. Fionia Bank levede op til forventningerne Investorerne fik regnskab fra Fionia Bank, der gentog forventningerne til helåret. Fionia Bank venter et overskud på 330 millioner kroner før skat i 2007. I første kvartal faldt overskuddet til 79,9 millioner kroner før skat fra 84,7 millioner kroner Fionia Bank lukkede 0,9 procent højere i kurs 1745. LifeCycle Pharma steg 7,4 procent til kurs 58, efter at selskabet annoncerede en samarbejdsaftale om kolesterolmidlet LCP-Fenochol med amerikanske Sciele Pharma. LifeCycle Pharma vil modtage en opstartsbetaling på 5 millioner dollar og milepælsbetalinger på op til 12 millioner dollar ved en godkendelse fra de amerikanske myndigheder.",2007-05-01T16:08:29+00:00,
https://www.dr.dk/nyheder/penge/c20-reagerer-positivt-paa-bernanke,"C20 indekset åbnede 1,6 procent højere i 369,76, idet alle C20 medlemmer åbnede i positivt terræn. Tendensen på det hjemlige marked var en afspejling af udviklingen på de europæiske aktiemarkeder. Blandt sidepapirerne forstod Søndagsavisen at sætte sig selv i scene med en opjustering. A.P. Møller Mærsk (APM) fandt hurtigt rytmen og åbnede 1,6 procent højere i kurs 45.200. De lidt mildere toner fra den amerikanske centralbank har hjulpet lidt på investorernes frygt for vækstnedgangen i den globale økonomi. - Vi tror alt i alt, at torsdagens renteforhøjelse sandsynligvis er den sidste, skrev chefanalytiker i Nordea Johnny Bo Jakobsen i et notat fredag morgen. A.P. Møller Mærsk fik sænket sit kursmål af UBS. Finanshuset gav et kursmål på 42.000, hvilket er 3000 kroner lavere end det tidligere kursmål. Vestas fortsætter fremgang Den volatile Vestas aktie forsatte de gode takter fra torsdagens handel. Vestas åbnede 2,9 procent højere i kurs 159,5 efter torsdagens kurshop på 4,4 procent Der kom torsdag positivt nyt fra en konference i Asien, ifølge administrerende direktør for Vestas Asia Pacific, Thorbjørn Rasmussen. - Vi vil gerne have ændret systemet for afregning af energi fra vindmøller, og de kinesiske myndigheder har været her og lyttet til vores budskab, sagde Thorbjørn Rasmussen på telefonen fra Bejing til RB-Børsen. Søndagsavisen opjusterede for 2006 og venter nu et overskud på 150-180 millioner kroner før skat mod tidligere 130-150 millioner kroner Skønnet for omsætningen øges med 150 millioner kroner til 1,60-1,65 milliarder kroner Søndagsavisen har samtidig indgået aftale gældende fra 1. januar med Coop for 2007-2008 om at distribuere tryksager fra Coop-selskaberne. - De initiativer, vi har sat i værk, lykkes, og det er baggrunden for opjusteringen af resultatforventningerne for 2006, sagde direktør Mads Dahl Andersen til RB-Børsen. Søndagsavisen åbnede 9,1 procent højere i kurs 60. RB-Børsen",2006-06-30T07:49:34+00:00,
https://www.dr.dk/nyheder/penge/c20-bruxelles-trak-vestas-op,"Fredagens indledende aktiehandel begyndte med et minus, men kurserne fik et løft efter præsentationen af en stærk amerikansk arbejdsmarkedsrapport. C20 lukkede 0,2 pct. højere i 456,44. Blandt sidepapirerne blev det til et kurshop fra Curalogic. - Fredagens stærke amerikanske arbejdsmarkedsrapport gav investorerne tillid til amerikansk økonomi. Det øgede investorernes lyst til risiko og gav aktiekurserne et løft, udtalte senioranalytiker Arne Lohmann Rasmussen fra Danske Bank til RB-Børsen. Vestas lukkede fredag 2 pct. højere i kurs 275,5. Der var godt nyt fra Bruxelles for vindmølleindustrien fredag, idet EU-landene blev enige om en miljø- og energipakke, som indebærer, at 20 pct. af Europas energiforbrug i 2020 skal komme fra vedvarende energi. - Den nye langsigtede bindende målsætning vil øge trygheden for investorer til at investere i vedvarende energi. Den her beslutning vil være med til at sikre, at vindmølleindustriens positive udvikling vil fortsætte - også efter 2010, sagde Bjarne Lundager Jensen, der er direktør i Vindmølleindustrien. Novozymes modtog EU-aftalen med stor tilfredshed. Koncernen spiller en central rolle for udvikling af de enzymer, som bruges i forbindelse med fremstilling af biobrændstof. Novozymes lukkede fredag 0,3 pct. højere til 491,5. A.P. Møller - Mærsk tabte 0,9 pct. til lukkekurs 58.300. Mærsk taber markedsandele i USA, og den markedsandel Mærsk fik ved opkøbet af P&O Nedlloyd er næsten forduftet. William Demant lukkede fredag 0,6 pct. lavere i 487. William Demants kursmål blev hævet af Credit Suisse fra 415 til 450, som dog fastholdt anbefalingen ""underperform"". Sydbank hævede sin anbefaling af William Demant til ""neutral"" fra ""undervægt"". Goldman Sachs havde også roser til Novo Nordisk. Finanshuset hævede kursmålet til 500 kr. mod tidligere 430 kr. Novo aktien lukkede fredag 1,5 pct. højere til kurs 483. Lundbeck fik fredag gode ord med på vejen af finanshuset Goldman Sachs, der hævede kursmålet til 160 fra 147 kr. efter medicinalselskabets regnskabsaflæggelse onsdag. Lundbeck-aktien kunne dog ikke fastholde den stigende kurs fra tidligere på ugen og lukkede fredag 2 pct. lavere til kurs 158,8. Blandt sidepapirerne leverede biotekselskabet Curalogic et kurshop på 3,7 pct. til kurs 16,9. Curalogic begynder fase III-forsøg med sit produkt til behandling af ragweedallergi. Nordicom, som lukkede 1,2 pct. lavere i kurs 750, afleverede et helårsregnskab med et overskud 452 mio. kr. før skat. Nordicom havde ellers ventet et overskud på 500 mio. kr. Danske Equities hævede Codans kursmål til 590 kr. fra 545 kr. og opjusterede deres anbefaling til ""køb"". Codan steg fredag 2,3 pct. til 525.",2007-03-09T16:48:05+00:00,
https://www.dr.dk/nyheder/penge/c20-fightede-sig-i-plus,"Eliteindekset kæmpede idag en brav kamp og fastholdt et lille plus med en fremgang på 0,3 procent til 478,22. De europæiske markeder tordnede frem efter rekordregnskaber fra blandt andet BASF og Allianz. De danske regnskaber fra både GN Store Nord og IC Companys skuffede. GN Store Nord skuffede med regnskab GN Store Nord svigtede investorerne da koncernen torsdag middag fremlagde et skuffende fælt regnskab. Efter offentliggørelsen blev aktien handlet mere end 5 procent ned, men kom dog lidt tilbage i løbet af eftermiddagen. GN - aktien lukkede i kurs 83,3 efter et tab på 2,6 procent. Headsetproducentens regnskab viste et resultat før skat på minus 154 millioner kroner fra selskabets fortsættende aktiviteter. Underskuddet blev dermed større end ventet af analytikerne, hvor medianen lød på et underskud på 145 millioner kroner. Omsætningen faldt til 3,4 milliarder kroner i 2006 fra 3,5 milliarder året før, og resultatet af driften blev 70 millioner kroner - et fald på 252 millioner kroner i forhold til 2005. Især GNs forventninger til 2007 var skuffende læsning. Carlsberg frem igen Carlsberg-aktien genvandt selvtilliden og buldrede 3,7 procent frem til kurs 591. De markante fald tirsdag og onsdag efter regnskabsaflæggelsen er herved halvvejs ophævet. Finanshuset Lehman Brothers anslog torsdag, at de ser et enormt potentiale for værdiskabelse i virksomheden. SAS havde ikke kun problemer med flyene i Københavns lufthavn, men måtte også se sin aktie i glatføre på fondsbørsen. SAS aktien lukkede i kurs 108 med et fald på 0,5 procent efter at investeringsbanken Carnegie torsdag morgen ændrede sin anbefaling af aktien. Carnegie vurderede, at turnaround i selskabet allerede er indiskonteret i aktiekursen, og at risikoen i aktien er nedad. Tæsk til IC Companys IC Companys aflagde torsdag morgen et skuffende halvårsregnskab med en nedjustering af indtjeningsprognosen, der hurtigt bundfældede sig i solide tæsk til aktien, der rutsjede knap 11 procent ned. IC Companys lukkede i kurs 344,5 med et tab på 7,5 procent Efterfølgende sænkede Jyske Bank sin anbefaling af aktien til ""sælg"" fra ""akkumuler"". A.P. Møller - Mærsk lukkede for første gang i denne uge med et plus på 0,7 procent i kurs 62.400. Aktien blev for alvor handlet op i den sene eftermiddagshandel. Det gamle kompagni ØK rejste sig torsdag, efter at aktien tabte voldsomme 7 procent onsdag som følge af helårsregnskabet. Onsdagens markante fald fik torsdag formiddag Sydbank til hæve bankens anbefaling af aktien til ""overvægt"" fra ""undervægt"". Aktien lukkede i kurs 263 med en stigning på 1,5 procent.",2007-02-22T17:18:03+00:00,
https://www.dr.dk/nyheder/penge/ap-moeller-loeftede-c20-indekset,"Onsdag lukkede C20-indekset 0,9 procent højere i 483,87. Især A.P. Møller - Mærsk-aktien løftede C20 højere. APM har på det seneste fået flere positive analytikeranbefalinger. Også de europæiske børser blinkede grønt, hvor især tyske Dax30 leverede et solidt plus. A.P. Møller - Mærsks B-aktie lukkede onsdag 1,9 procent til 63.200. Analytiker David Hallden fra finanshuset Cheuvreux genoplivede tirsdag spekulationerne om et frasalg af Lindøværftet og Dansk Supermarked. Cheuvreux hævede kursmålet på aktien til 70.000 kroner. Anbefalingen ""outperform"" blev fastholdt. Hold-anbefaling til Novo Nordisk Novo Nordisk fik onsdag hævet sit kursmål hos Societe Generale til 510. Finanshuset gav Novo en ""hold""-anbefaling. Novo lukkede 0,4 procent. højere i kurs 524. Vestas-aktien steg onsdag 1,4 procent. til kurs 287. Carlsberg fik hævet sit kursmål hos Goldman Sachs til kurs 493 fra 410. Goldman Sachs gentog dog sin salgsanbefaling. Carlsberg-aktien lukkede dog onsdag 1,2 procent. højere i kurs 599. Genmab brænder penge af Biotekselskabet Genmab lukkede onsdag 6,6 procent lavere i kurs 352. Det voldsomme fald i aktiekursen skyldes, at Genmab har udskudt forventningerne til offentliggørelse af forsøgsresultater med det potentielle lægemiddel Humax-CD4. Tirsdag efter lukketid fremlagde biotekselskabet et helårsregnskab, der viste et tab på driften på 472 millioner kroner i 2006 mod et - af selskabet selv - ventet tab på 490-530 millioner kroner. Biotekselskabet venter et driftsunderskud på 385-435 millioner kroner i helåret 2007. Jyske Bank gentog onsdag morgen sin købsanbefaling på Genmab. Sjælsø anbefales Blandt sidepapirerne gjorde ejendomsudviklingsselskabet Sjælsø Gruppen sig ligeledes bemærket, og lukkede onsdag 3 procent højere i kurs 1930, efter at Nordea gav aktien et kursmål på 2440 og en købsanbefaling. Analytiker Michael Hybholt har store forventninger til, at Sjælsø Gruppen fortsat vil kunne sælge mange boliger, og inden for kontorbyggeri er især Kalkbrænderihavnen og Tv-Byen interessante projekter, som vil kunne bidrage til overskuddet i selskabet. Softwareselskabet Danware leverede en storordre til den svenske kæde detailhandelskæde ICA. Danware ændrer dog ikke helårsforventningerne. Danware lukkede således onsdag 5 procent højere i kurs 116,5.",2007-02-14T17:07:00+00:00,
https://www.dr.dk/nyheder/penge/c20-tager-forskud-paa-fredagshumoer,"Novo Nordisk og Danske Bank var onsdag til eksamen med årsregnskaber, og torsdagen byder nu på karaktergivning fra flere finanshuse. Novo løftet til morgen Novo Nordisk åbnede 0,9 procent højere i kurs 497,5 efter onsdagens kurshop og regnskabsaflæggelse. Onsdagens regnskab er godkendt, og Sydbank er positivt overrasket over udvidelsen af aktietilbagekøbsprogrammet, mens nedjusteringen (red. med valutaeffekten) af indtjeningsforventningerne trækker ned. - Langsigtet ser vi fortsat positivt på Novos muligheder på det globale insulinmarked, hvor selskabet nyder godt af sin markedsledende position samt en bred produktpalette. Den videre udrulning af insulinanalogen Levemir på det amerikanske marked, nyt om NovoSeven til andre anvendelsesområder samt gode fase III resultater fra Liraglutide vil have vores opmærksomhed i de kommende kvartaler, skrev Lars Villadsen fra Sydbank. Novo fik torsdag morgen løftet sit kursmål af det hollandske finanshus ING med 50 kroner til 450. Kursmålet ligger klart under dagskurs. INGs anbefaling er ""Sælg"". Også kontant afregning til DDB Danske Bank åbnede 0,4 procent højere i kurs 264,5. Torsdag morgen fik investorerne nyt fra det amerikanske finanshus Citigroup, som hævede sit kursmål på Danske Bank med 20 kroner til 275 kroner Citigroup gentog sin ""hold""-anbefaling. Onsdag afleverede Danske Bank helårsregnskab for 2006. A. P. Møller - Mærsk åbnede 0,4 procent højere i kurs 57.900. Rederikonkurrenten Hanjins fra Sydkorea har præsenteret regnskab. Hanjins overskud faldt 4,6 procent til 460,4 milliarder won. Omsætningen steg 1,2 procent til 6,05 milliarder won. Tidligere har rederiet vurderet, at 2007 vil blive endnu et vanskeligt år. Stigende omkostninger til brændstof og logistik vil fortsat plage industrien, lød advarslen i sidste uge fra rederiet, ifølge shippingavisen Lloyd's List. Blandt C20-medlemmerne var Vestas bedst til at lukrere på stemningen. Vindmølleproducenten åbnede 1,4 procent højere i kurs 256. Blandt sidepapirerne steg stenuldsproducenten Rockwool 3,3 procent til rekord 1085. Kilde: RB-Børsen",2007-02-01T09:31:39+00:00,
https://www.dr.dk/nyheder/penge/c20-endte-med-lille-tab,"C20-indekset endte 0,2 procent lavere i 456,64. FLSmidth satte fokus på guldægget - FFE Minerals. De største udsving skulle findes hos sidepapirerne, idet Parken steg massivt efter en aftale med Falck Healthcare. Bioscan gik i betalingsstandsning, og aktien blev suspenderet. Novozymes lidt tilbage Det var dagen derpå for Novozymes. Efter massive kursstigninger og kursrekorder måtte Novozymes-aktierne en tur tilbage, efter at selskabet afleverede et skuffende regnskab torsdag. Novozymes, som tabte 3 procent i torsdagens handel, lukkede fredag 2,6 procent lavere i kurs 499,5. Alm. Brand Henton sænkede sin anbefaling på Novozymes til ""spekulativt salg"" fra ""neutral"" grundet helårsregnskabet. Samtidig hævede Alm. Brand Henton kursmålet for aktien til 515 fra 490. Stor vækst i mineindustrien FLS holdt kapitalmarkedsdag i London med fokus på datterselskabet FFE Minerals. Det kraftigt voksende FFE Minerals nyder godt af, at mineindustrien oplever det største vækstboom i historien, vurderede FLSmidth. Vigtigste vækstdriver er den voldsomme vækst i den kinesiske økonomi. FFE Minerals venter, at det nuværende forretningsmiljø med høje anlægskapitalinvesteringer i mineindustrien kan fortsætte i 3-5 år. FLSmidth lukkede 0,9 procent lavere i kurs 371. Parken blev den største vinder på Børsen Fredagens vinder blev underholdningsselskabet Parken Sport Entertaiment med en kursfremgang på 6,8 procent i kurs 1500. Parkens fitnesskæde fitness.dk har indgået samarbejde med Falck Healthcare, der leverer løsninger til at forebygge stress, overvægt og andre livsstilssygdomme. Samarbejdet skal tilbyde virksomhederne adgang til de sundheds- og fitnesscentre, som fitness.dk og Falck Healthcare råder over tilsammen. Genmap tabte 4,9 procent til kurs 371. Torsdag steg Genmab 4,3 procent uden selskabsnyt sendt ud via Københavns Fondsbørs. Bioscan, som fabrikerer biogas- og vandbehandlingsanlæg gik i betalingsstandsning og efterfølgende blev handlen med Bioscan-aktier suspenderet. Sidste handel med aktien skete til kurs 6,20.",2007-01-26T17:06:39+00:00,
https://www.dr.dk/nyheder/penge/novozymes-trak-ned-i-c20,"Skuffende årsregnskab fra Novozymes Novozymes var i fokus da enzymkoncernen fremlagde helårsregnskab for 2006. Tallene skuffede markedet, der prompte sendte Novozymes-aktien et ryk på 3 % nedad i et i forvejen småsurt marked. C20-indekset lukkede 0,8 procent lavere i 457,7 med næsten samtlige medlemmer i negativt terræn. Novozymes aflagde over middag helårsregnskab for 2006. Driftsindtjeningen blev på 1,34 mia. kroner, hvor analytikere adspurgt af RB-Børsen i gennemsnit ventede en indtjening på 1,33 mia. kroner. Novozymes meddelte samtidig, at selskabet venter at købe egne aktier tilbage for op til 500 mio. kroner i år. Samtidig venter Novozymes en 07-vækst på 7-9 procent, mens overskuddet af driften ventes at stige 5-7 procent Det blev ikke godt modtaget af markedet, der straks sendte Novozymes aktien lavere. - Forklaringen på faldet er skuffende forventninger for 2007 samt en lidt lavere aktietilbagekøbsprogram end ventet, vurderede chef for Sales Trading i Danske Bank, Mads Zink, overfor RB-Børsen. Novozymes endte 3,0 procent lavere i kurs 513. Ny stor kontrakt til FLSmidth FLSmidth tiltrak sig også opmærksomhed, da selskabet annoncerede en kontrakt på godt 670 mio. kroner på levering af en cementfabrik i Kasakhstan. Ordren er bestilt af Kokshe Cement, der er delvist ejet af det kasakhstanske selskab East Energy Company (EEC). FLS endte 0,9 procent højere i kurs 374,5. Vestas, der er steget massivt over de seneste dage, tabte 2,6 procent til kurs 258. Nyhedsstrømmen omkring Vestas var begrænset. Finanshuset Credit Suisse hævede anbefalingen af Danske Bank-aktien til ""outperform"" fra tidligere ""neutral"" og gav aktien et kursmål på 290. Danske Bank lukkede 0,2 procent højere i kurs 259,5, mens Nordea endte uændret i kurs 91,0. A.P. Møller - Mærsk B endte med et kursfald på 2,1 procent til 56.800, efter at storbanken HSBC sænkede anbefaling af Møller-aktien til ""underweight"" fra ""neutral"".",2007-01-25T16:51:00+00:00,
https://www.dr.dk/nyheder/penge/c20-starter-ugen-med-optur,"Vestas åbnede 2,4 procent højere i kurs 236,5. Mandag skrev nyhedsbrevet Rocky Mountain News, at Vestas efter alt at dømme har sat navn på sit næste nordamerikanske projekt, der skal ligge i nærheden af byen Windsor i den nordlige del af staten Colorado. Den danske vindmøllekoncern forhandler i øjeblikket med Metro Denver Economic Development Corporation om at bygge en fabrik, der skal beskæftige 400 mennesker. Mandag morgen blev det ligeledes meddelt, at franske Areva har afgivet et opkøbsbud på Vestas' konkurrent Repower, som selskabet allerede ejer knap 30 procent af. Areva byder 105 euro pr. aktie, hvilke værdisætter Repower til 851 millioner euro (6,3 milliarder kroner), svarende til en præmie på 17 procent - Buddet fra Areva på Repower er lige så vigtig for vindmøllesektoren som GE's indtræden på markedet og Siemens køb af Bonus, vurderede analytiker Jacob Pedersen fra Sydbank til RB-Børsen. Novo Nordisk B lå 0,3 procent højere i kurs 485. Dagbladet Børsen satte fokus på Novos russiske marked. Utilstrækkelige budgetter og ubetalte regninger har sammen med beskydninger om korruption skabt krise i det russiske marked for lægemidler. Verdens største bank, Citigroup, frygter, at markedsvæksten får en hård opbremsning. Det kan gå hårdt ud over danske selskabers salg i Rusland. Novos salgsvækst har de senere år været begunstiget af massiv vækst i Rusland. Det andet store medicinalselskab på C20-indekset Lundbeck lå 0,5 procent lavere i kurs 164,5. Investeringshuset UBS startede sin dækning af Lundbeck med en ""reducer"" anbefaling. Carlsberg B åbnede 0,4 procent højere i kurs 564, efter at investeringsbanken Carnegie hævede sit kursmål på bryggerigiganten til 620 fra 550 kroner Anbefalingen ""outperform"" blev fastholdt. Bavarian Nordic åbnede 5,4 procent lavere i kurs 562. ITC Kommission anmoder nu om mere information fra parterne i retssagen som følge af Bavarian Nordics konkurrent Acambis' udelukkelse fra levering af MVA-baserede koppevacciner. Leverancen af koppevaccinen er en del af det amerikanske bioshield-program mod biologisk terror, og Acambis blev udelukket med den begrundelse, at de amerikanske myndigheder ikke kunne godkende teknologien i Acambis. ITC Kommissionen vil afgøre hvorvidt udelukkelsen af Acambis er endeligt den 21. februar. Ringkjøbing Bank opjusterede kort før markedets åbning sit forventede årsresultat før skat for 2006 til 175 millioner kroner mod 155 millioner kroner tidligere. Baggrunden for opjusteringen er blandt andet en nedskrivning på udlån på cirka 20 millioner kroner Ringkjøbing Bank B åbnede 2,2 procent højere i kurs 1020. Kilde: RB-Børsen",2007-01-22T08:38:24+00:00,
https://www.dr.dk/nyheder/penge/maersk-sender-c20-i-rekord,"Det drev C20-indekset 1,1 procent højere i rekord 453,36. A. P. Møller - Mærsk B, som lukkede 2,4 procent højere i kurs 56.200, vil investere 136 millioner dollar (783 millioner kroner) i Nigeria over de næste fem år via datterselskabet APM Terminals. De 783 millioner kroner vil blive brugt på et kraftværk, nye maskiner og til uddannelse af de nigerianske arbejdere. Novo lukker hel afdeling - stiger Novo Nordisk lukkede 1,6 procent højere i kurs 486. Først fik Novo hævet kursmålet af Dresdner Kleinwort til 375 kroner fra 330 kroner Salgsanbefalingen blev dog samtidig gentaget. Siden meddelte insulinproducenten, at forskningen i små molekyler indstilles og de resterende forskningsaktiviteter koncentreres om terapeutiske proteiner. Det betyder, at omkring 90 ansatte må fratræde deres stillinger, mens andre 90 får nyt job internt i koncernen. Novo Nordisk har valgt at nedlægge forskning og udvikling indenfor små molekyler idet muligheden for udvikling af en ny tabletbehandling af diabetikere skønnes lille. Dette medfører at flere penge frigøres til yderligere forskning, herunder GLP-1 og insulinforskning. Nyheden blev kun modtaget marginalt negativt af markedet. - Tabletnichen i diabetesbehandling er ved at snævre ind og fremtidens udvikling vil ligge inden for GLP-1 og insulin-behandling - ikke kun injektion, men også andre administrationsformer, vurderede Novo Nordisks chef for forskning og udvikling, Mads Krogsgaard, over for RB-Børsen. Banker vurderes højere Det amerikanske finanshus Citigroup hævede kursmålet på Nordea til 11,50 euro, svarende til ca. 85,80 kroner, fra 10,70 euro. Citigroup gav samtidig Nordea en ""hold""-anbefaling. Citigroup forhøjede også kursmålet på Danske Bank-aktien til 255 kroner fra tidligere 245 kroner Nordea lukkede 2,0 procent højere i kurs 90,3, mens Danske Bank lukkede 1,2 procent højere i kurs 252,5. Carlsberg, som lukkede 0,5 procent højere i kurs 564, kom i fokus grundet de italienske aktiviteter. Det italienske engrossalg skuffer den danske ledelse, hvilket er årsagen til at den italienske direktør Claudio Riva forlader sin post. Neurosearch i skarp optur Neurosearch lukkede 9,4 procent højere i kurs 350. Spekulationer om Neurosearch blev skabt af en artikel i Børsen, men investorerne fik dog ikke nyt fra artiklen, som kun bekræftede tidligere udmeldinger om slankemidlet Tesofensine, der er i fase II, udtalte aktiehandler Claus Thestrup fra Svenska Handelsbanken. Banken har en købsanbefaling på Neurosearch. Tønder Bank opjusterede helårsforventningerne. Banken lukkede 2,2 procent højere i kurs 475. Den lille kuvertkoncern Intermail var blandt de store vindere med en stigning på 9,7 procent til kurs 215.",2007-01-15T17:04:00+00:00,
https://www.dr.dk/nyheder/penge/c20-gaar-fortsat-i-rekordkurs,"Med ganske lav aktivitet åbnede C20-indekset i dag 0,3 pct. højere i 442,18. Dermed trækker C20-indekset yderligere i rekord. Indekset fik bred opbakning fra medlemmerne, hvor hovedparten lå med plusser. Mærsk sælger USA-havn Blandt sidepapirerne var der kurssmæk til Keops. De europæiske aktier lå med ganske små plusser i den indledende handel. A.P. Møller - Mærsk kom i søgelyset, da datterselskab APM Terminals vil sælge sin halvdel af havnen i Newark, som A.P. Møller - Mærsk koncernen overtog sammen med rederiet P Nedlloyd, skriver shippingavisen Lloyd's List. Med salget vil AIG Global Investment Group få fuld kontrol over havnen i New Jersey. A.P. Møller - Mærsk åbnede 0,2 pct. højere i kurs 53.200. Vestas op på konkurrents ordre Vestas-investorerne havde øjnene rettet mod den spanske konkurrent Gamesa, som har landet en ordre på 225 mio. euro (1,7 mia. kr.) fra Neo Energia, skrev Bloomberg News. I perioden 2007-2009 skal selskabet levere 132 vindmøller til opstilling i flere forskellige vindmølleparker i Spanien. I alt er der tale om en ordre på møller med en samlet kapacitet på 264 MW. Vestas åbnede 0,7 pct. højere i kurs 239,8, efter at torsdagen gav en kursfremgang på 1,7 pct. Keops faldt ovenpå afbrudt handel Coloplast lå i den indledende handel med største stigning i C20-regi, da medicoaktien steg 1,0 pct. til kurs 509. Det skete, uden at investorerne havde fået nyt fra selskabet. Keops åbnede 2,0 pct. lavere i kurs 20,1. Torsdag efter lukketid meddelte Keops, at selskabet ikke sælger de svenske ejendomme, som Keops ellers tidligere ad flere omgange har meddelt er solgt til Essex med finansieringsforbehold. Der er ikke ventet mange virksomhedsannonceringer i løbet af dagen, men sidepapiret Land Leisure offentliggør sit årsregnskab for 2005/06, som var udskudt en uge til i dag. Land Leisure åbnede 2,0 pct. højere i kurs 2,05.",2006-12-29T11:43:50+00:00,
https://www.dr.dk/nyheder/penge/c20apm-bag-sur-stemning,"C20-indekset faldt 0,3 procent lavere til 424,33. Trygvesta leverede største stigning i C20-regi, udenfor C20 leverede FLSmidth solid kursfremgang i kølvandet på en ordreannoncering. Der var generel skuffelse over dagens kvartalsorientering fra A.P. Møller - Mærsk, hvori forventningerne om et fald i nettooverskuddet til 16 milliarder kroner efter skat fra 20,2 milliarder kroner i fjor blev gentaget. APM tabte 2,2 procent til kurs 52.700. Jyske Bank no-terede, at markedsopdateringen sendte signal om en udvikling til den svage side. Analytiker Jacob Pedersen fra Sydbank konstaterede, at der var ingen grund til jubel, da containerforretningen står foran et svært marked. - Vi vurderer, at bedre markedsbetingelser for containerforretningen og markant indtjeningsfremgang i segmentet bliver afgørende for væ-sentlige aktiekursstigninger. På trods af redernes forsøg på at for-høje raterne venter vi små ratefald i 2007, skrev analytiker Jacob Pedersen i et notat. Novo Nordisk, som lukkede 0,2 procent lavere 434,5, vil øge diabetes-salgsstyrken i USA markant til 1900 fra 1200 personer. Udvidelsen, som gennemføres i første halvår af 2007, skal styrke Novo Nordisks position på det amerikanske insulinmarked yderligere. Forsikringsaktier steg Forsikringskoncernen Trygvesta lukkede 1,7 procent højere i kurs 418, mens konkurrenten Topdanmark steg 0,7 procent til kurs 899. Optur for FLSmidth FLSmidth, som ligger til at få en plads i C20-indekset ved næste in-deksrokade den 18. december, sluttede 2,8 procent højere i kurs 328. Datterselskabet FFE Minerals har opnået en ordre på godt 500 millio-ner kroner - Med dette brasilianske projekt, der er koncernens hidtil største mineral-kontrakt. Ordrerne dokumenterer FFE Minerals stærke position på dette globale mineralområde, som er i kraftig vækst, udtaler kon-cerndirektør Jørgen Huno Rasmussen til RB-Børsen. Regnskabsaktuelle NKT leverede den ventede opjustering i sit nimåne-dersregnskab. NKT hævede overskudsprognosen for helåret 2006 med 40 millioner kroner til 765 millioner kroner før skat. NKT lukkede 2,1 procent højere i kurs 462,5. - Det hele ser umiddelbart ud til at være som ventet, udtalte analy-tiker Charles Mikkelsen fra Gudme Raaschou til RB-Børsen. Medicoselskabet Ambu lukkede 3,1 procent højere i kurs 100 efter af-læggelsen af helårsregnskabet. Ambu leverede et overskud på 70 milli-oner kroner før skat, hvilket var under egen prognose på 80 millioner kroner Ambu venter, at overskuddet vil stige til 90 millioner kroner i 2006/07. Efter de seneste massive kursstigninger hos rederierne D/S Torm og D/S Norden gik gassen af opkøbsspekulationerne. D/S Torm lukkede 1,8 procent højere i kurs 345, mens D/S Norden lukkede 1,9 procent højere i kurs 4760.",2006-11-30T16:35:34+00:00,
https://www.dr.dk/nyheder/penge/vestas-traekker-c20-i-rekord,"Torsdag morgen annoncerede Vestas en amerikansk ordre i år 2007 på 125 MW, hvilket sker dagen efter selskabets regnskabsaflæggelse. Vestas fastholder forventningerne til 2007. Alm. Brand Henton hævede torsdag morgen sit kursmål på Vestas til 280 fra 189. Det amerikanske finanshus Lehman Brothers noterede sig med en opjustering af sin anbefaling på Vestas til ""overweight"" fra tidligere ""underweight"" og en fordobling af kursmålet til 265. JP Morgan hævede sit kursmål på Vestas til 225. Vestas åbnede 3,2 procent højere i kurs 221,5 efter onsdagens kurshop på 22 procent - Vestas demonstrer med sine aggressive udmeldinger for 2007 og 2008, at selskabet nu for alvor tror på en vellykket turn-around, udtalte analytiker Stephen Rammer fra Alm. Brand Henton til RB-Børsen. A.P. Møller-Mærsk fik hævet sit kursmål med 4000 kroner til 46.000 hos Morgan Stanley. Dagbladet Børsen skriver torsdag morgen, at containerdivisionen Mærsk Line er blandt de rederier, som vil øge kapaciteten mest i 2007. A.P. Møller-Mærsk åbnede 0,9 procent højere i kurs 53.900. Forsikringskoncernen Topdanmark åbnede 0,2 procent højere i kurs 922. Lehman Brothers begyndte torsdag morgen dækningen af Topdanmark med en neutral-anbefaling. Trygvesta kom også i søgelyset grundet finanshuset Morgan Stanley, som hævede sit kursmål på aktien til 317 fra 303. TrygVesta åbnede 0,2 procent lavere i kurs 422. Blandt sidepapirerne var Thrane & Thrane regnskabsaktuel. Thrane & Thrane gentog sine helårsprognoser i halvårsregnskabet. Thrane & Thrane fik et fald i driftsindtjeningen i andet kvartal til 20,1 millioner kroner fra 36 millioner kroner Thrane & Thrane faldt 0,8 procent til kurs 330,3. FLSmidth, som hører til blandt de varme C20-kandidater ved næste indeksrokade, aflægger senere på dagen regnskab for tredje kvartal. De lune vinde i cementfabriks- og mineralbranchen ventes at være afspejlet i tallene fra FLSmidth. FLSmidth åbnede 0,5 procent højere i kurs 316,5. Kilde: RB-Børsen",2006-11-23T09:23:00+00:00,
https://www.dr.dk/nyheder/penge/c20-ganske-taet-paa-rekorden,"De danske aktier sluttede i flot stil, og C20-indekset sluttede 0,8 procent højere i 424,31, hvilket er ganske tæt på rekorden. Eftermiddagens gode stemning på de globale aktiemarkeder blev skabt af en flot arbejdsmarkedsrapport fra USA. Rederikoncernen A.P. Møller-Mærsk og vindmølleproducenten Vestas lukkede med største stigninger i C20-regi. Maersk Line verdens næstbedste A.P. Møller-Mærsk sluttede 1,7 procent højere i kurs 54.000. Rederigiganten kom i fokus på konferencen World Shipping Summit fredag i Shenzhen, Kina. Drewry Shipping Consultants har regnet sig frem til, at containerfragtrederiet Maersk Line er verdens næstbedste, hvad angår punktlighed. Der er også regnet på udbuds- og efterspørgselssiden, hvor balancen igen vil være til rederiernes fordel i 2009, vurderede konsulentfirmaet. Senere på fredagen kom det frem, at en delegation fra A.P. Møller-Mærsk har talt med konkurrenten Coscos kinesiske afdeling, China Cosco, om at optrappe samarbejdet. Ifølge den kinesiske avis China Industry Daily News. Opjustering af D/S Torm Rederiet D/S Torm, som lukkede 0,6 procent lavere i kurs 312,5, fik hævet sit kursmål til 270 af finanshuset Gudme Raaschou. - Der er tale om en mindre opjustering af kursmålet, grundet vores forventninger om faldende fragtrater 2007, skrev Gudme Raaschou i en note op til regnskabsaflæggelsen. Svenskere vil have vindenergi Vestas sluttede 1,5 procent højere i kurs 166. Vestas-investorerne kunne fredag læse i den svenske avis Dagens Industri, at svenske virksomheder som Boliden, Holmen og SCA planlægger at investere 5 milliarder svenske kroner (4 milliarder kroner) i vindmøller. Direktør Anders Lyberg udtalte, at vindenergi er en af de få og hurtigste måder for at udbygge el-produktionen i Sverige. William Demant, som sluttede 0,1 procent lavere i kurs 482,5, blev fredag sat på dagsordnen af Jyske Bank. Det sker inden høreapparatproducentens markedsopdatering for tredje kvartal som offentliggøres onsdag den 8. november. Der kommer ikke regnskabstal i opdateringen, så fokus er blandt andet på helårsforventningerne. - Vi forventer, at WDH fastholder sine forventninger, og vi estimerer fortsat, at WDH helårsresultat vil lande i den øvre ende af selskabets forventninger, skrev analytiker Rune Møller fra Jyske Bank. Analytikeren gentog sin akkumuler-anbefaling. GN Store Nord blev handlet 0,9 procent lavere i kurs 82,3. GN Store Nord ventes at fremlægge regnskab inden fondsbørsen slår dørene op mandag morgen. Fredagen bød på ekstremt voldsomme kurssvingninger hos den kriseramte møbelvirksomhed Bodilsen. Bodilsen lå i morgenstundens handel med tab på mere end 40 procent, men endte med et fald på 0,8 procent til 5,90 kroner Fredag morgen fremgik det, at storaktionær Erik Bodilsen har reduceret sin ejerandel yderligere til 4,6 procent",2006-11-03T16:52:35+00:00,
https://www.dr.dk/nyheder/penge/c20-steg-paent-fra-morgenstunden,"De danske aktier åbnede med pæne stigninger onsdag morgen, mens de tre store europæiske fondsbørser lå med marginale udsving. C20-indekset steg 0,5 procent til 421,06. Børsen: Daniscos overskud vil stige Danisco lagde godt fra land, efter at den britiske konkurrent Tate Lyle leverede gode tal i sit halvårsregnskab. Ingrediens- og sukkerproducenten Danisco steg 1,8 procent til kurs 478,5 kroner Britiske Tate Lyle, som er en af Europas to største sukkerproducenter, overgik analytikernes forventninger i sin halvårspræsentation. Fremgangen i indtjening og omsætning tilskrives en god udvikling for sødemiddelaktiviteterne i Nord- og Sydamerika, samt for sukkeraktiviteterne i Europa. Tate Lyle venter fortsat indtjeningsvækst i andet halvår, men dog ikke i så højt et tempo som i første halvår. Dagbladet Børsen skriver onsdag, at Danisco vil øge indtjeningen med 400 millioner kroner over de næste fem år. Danske Bank i optur Det skal ske ved omstruktureringer, der skal halvere antallet af divisioner til fem. Danske Bank fortsatte tirsdagens gode takter og åbnede 0,9 procent højere i kurs 247,5. Tirsdag blev Danske Bank aktien drevet frem af et godt nimånedersregnskab og en opjustering af helårsforventningerne. De amerikanske finanshuse Lehman og CitiGroup hævede onsdag morgen begge kursmålet på Danske Bank. Lehman Brothers' kursmål lyder nu på 270 kroner, mens CitiGroups kursmål ligger på 245 kroner. Vestas begyndte onsdagen med en fornuftigt fremgang på 1,4 procent til kurs 166,8, hvilket kan skyldes tirsdagens kinesiske ordre. Genmab op efter underskud Genmab åbnede 1,2 procent højere i kurs 264. Biotekselskabet Genmab aflagde regnskab for de første ni måneder efter fondsbørsens lukketid tirsdag. Regnskabet for tredje kvartal viste et underskud på 111,7 millioner kroner efter skat og en omsætning på 31,3 millioner kroner Genmab gentog forventningerne om et underskud på 440-480 millioner kroner efter skat i helåret 2006.",2006-11-01T09:50:00+00:00,
https://www.dr.dk/nyheder/penge/c20-sendt-hoejere-med-dsv,"Danske aktier bød onsdag på en noget bedre gevinst, end investorerne kunne finde på de tre toneangivende europæiske indeks. C20 lukkede 1,2 procent højere i 393,92. DSV lå 5,1 procent højere i kurs 1011, efter at Enskilda Securities har rundsendt en ny analyse, der i positive vendinger anbefaler ""køb"" angiveligt med et kursmål på 1400, oplyste en handler over for RB-Børsen. Mærsk op efter samtaler med journalister A.P. Møller - Mærsk lukkede 0,8 procent højere i kurs 49.200, efter at rederiets topchef Eivind Kolding havde talt med journalister om bord på Emma Mærsk i Rotterdam. - Vi venter ingen store overraskelser (på raterne resten af året), sagde Eivind Kolding. Ifølge Bloomberg News satser Maersk Line på at forhøje fragtraterne på ruterne mellem Asien og Europa fra 2007. - Der er stadig synergieffekt at hente ved konsolidering i branchen, og det vil komme, spørgsmålet er blot hvornår. I øjeblikket har vi hænderne fulde, sagde Eivind Kolding. Zymogenetics på vej med forsøgsresultater Novo Nordisk blev handlet 2,0 procent op til lukkekurs 433,5. Biotekselskab Zymogenetics, som Novo Nordisk ejer 30 procent af, vil førstkommende mandag præsentere resultatet fra fase III-forsøg med stoffet rhThrombin til brug mod blødning ved kirurgiske indgreb. GN Store Nord blev handlet 1,5 procent højere til kurs 85,5. Credit Suisse foretrækker GN Store Nord blandt høreapparatproducenterne og fastholder anbefalingen ""outperform"". Finanshuset venter, at et salg af GN Resound vil indbringe et større provenu end markedet har indkalkuleret i GN Store Nords kursniveau. En af de mulige købere, William Demant, lukkede 1,4 procent højere i kurs 427. Spanske vindmøller til Kina Vestas lukkede 0,2 procent lavere i kurs 159,8. Den spanske konkurrent Gamesa har fået en ordre til en værdi af 240 millioner euro (1,8 milliarder kr), på levering af 601 vindmøller til Kina. Ordren er fra China Guodian Group, skrev Bloomberg News. Group 4 Securicor blev handlet 0,5 procent lavere til lukkekurs 18,5. Vagt- og sikkerhedskoncernen har onsdag udnævnt Lord Paul Leslie Condon som næstformand. SAS blev handlet 2,7 procent højere til lukkekurs 76. Danske Equities opjusterede sin anbefaling til ""køb"" fra ""hold"" med en fair pris på 100 svenske kroner (80,8 danske kroner). Maling- og træbeskyttelsesproducenten fastholder forventninger Flugger lukkede 1,8 procent højere i kurs 674 efter regnskabsfremlæggelsen for første kvartal af helåret 2006/07. Maling- og træbeskyttelsesproducenten fastholdt forventningerne til helåret i regnskab for første kvartal. Driftsindtjeningen (EBIT) steg 1,9 procent 77 millioner kroner SIS International lukkede 44,2 procent højere i kurs 75, og blev absolutte højdespringer for anden dag i træk.",2006-09-13T15:48:00+00:00,
https://www.dr.dk/nyheder/penge/novo-stjaeler-rampelyset-paa-c20,"Under massiv omsætning steg Novo Nordisk 5,4 procent procent til kurs 383,5. - Vi har haft en flot udvikling i forretningen i første halvår af 2006. Vi har derfor opjusteret vores vækstforventninger til hele året for såvel salget som resultat af primær drift, udtalte direktør Lars Rebien Sørensen. Aktieboks: Novo Nordisk Vækst på 20 procent Novo Nordisk leverede en omsætningsvækst på 20 procent til 18,7 milliarder kroner for første halvår. Driftsindtjeningen steg til 4,51 milliarder kroner for halvåret. Det var årsag til en opjustering af helårsprognoserne. Nu ventes omsætningsvæksten ligger mellem 11-13 procent og driftsindtjeningsvækst på 13 procent Kritikerne blev gjort til skamme. Forud for regnskabet fra den danske medicinalkoncern Novo Nordisk havde flere analytiker sat spørgsmålstegn ved salgsvæksten for blødermidlet Novoseven, men onsdagens regnskab fra Novo Nordisk maner det i jorden, konstaterer Jyske Bank. Ros fra Jyske Bank - Det var et rigtig godt regnskab. Salget af Novoseven går bedre end ventet, og de spørgsmålstegn der blev sat ved Novoseven må nu være blevet manet i jorden, siger analytiker Peter Andersen fra Jyske Bank til RB-Børsen. Novo Nordisks franske konkurrent, Sanofi Aventis, var ligeledes regnskabsaktuel, før markederne åbnede. Sanofi Aventis hævede også forventningerne til overskuddet i helåret i forbindelse med regnskabsaflæggelsen for første halvår. Danske Bank og A.P. i plus Danske Bank åbnede 0,9 procent højere i kurs 223,5. Finanshuset Standard & Poor's Equity Research, fortsatte anbefalingen ""stærkt køb"" med et kursmål til 285 kroner Danske Bank er regnskabsaktuel i næste uge. - Vi venter endnu et stærkt kvartal, som de er set fra andre banker, der har offentliggjort kvartalsregnskaber, skriver analytiker Mats Anderson i en kommentar. A.P. Møller - Mærsk blev handlet 0,5 højere til kurs 44.700. Rederiets havneoperatør, APM Terminals, har indgået en samarbejdsaftale med vietnamesiske Saigon Port om opførelsen af en ny containerterminal i Ho Chi Minh City i det sydlige Vietnam. Terminalen ventes at være klar til åbning midt i 2009. NKT steg onsdag 1,4 procent til kurs 369. Konkurrenten til NKT's datterselskab Nilfisk, amerikanske Tennant fremlagde tirsdag regnskab for andet kvartal, der viste en markant fremgang, og det lover godt for Nilfisk-Advances regnskab, vurderede analytiker Klaus Kehl i Carnegie. Thrane & Thrane tabte onsdag 1,0 procent til kurs 290. Thrane & Thrane overtager Neras mobile satellitkommunikationsaktiviteter til en sum af cirka 523 millioner kroner Thrane & Thrane har for et par år tilbage trukket sig fra et tidligere overtagelsesforsøg af Nera. Kilde RB-Børsen",2006-08-02T07:51:00+00:00,
https://www.dr.dk/nyheder/penge/c20-det-meste-i-roedt,"En solstrålehistorie går de danske investorer i møde på en ellers møgtrist aktiedag. Lundbeck ventes at nyde godt at sejren de amerikanske retslokaler med en markant stigning, men ud over den enlige svale vil de pessimistiske toner få rigeligt med gødning via den geopolitiske uro, olieprisernes himmelflugt samt svage regnskaber. Torsdagens fortsatte nedtur på de amerikanske aktier ventes at forplante sig til åbningen på de europæiske børser. Futuren på det franske Cac40-indeks ligger fredag morgen 47 point lavere i 4811. C20 lukkede torsdag 1,5 procent lavere i 366,44. Lundbeck op som den eneste Lundbeck er fredag i fokus fra morgenstunden efter, at selskabet og dets amerikanske samarbejdspartner Forest Laboratories har vundet retssagen om gyldigheden af patentet på det antipressive middel Lexapro i USA. U.S. District Court for the District of Delaware har afgjort, at USA patentet er ""gyldigt, retskraftigt og krænket"" af Ivax/Tevas foreslåede generiske produkt. Meddelelsen fik aktierne i Forest Labs til at ryge til vejrs med 18 procent i eftermarkedet, ifølge Bloomberg News. Og også Lundbeck ventes at stige i kølvandet af sejren i den amerikanske patentsag. Det vurderer flere analytikere. - Sejren sikrer indtjeningen indtil 2012, hvor patentet på Lexapro nu udløber. Uden for USA udløber patentet i 2014. Med sejren er den største usikkerhed fjernet fra aktien, men vi venter nye sagsanlæg omkring patentets holdbarhed, siger analytiker i Jyske Bank, Frank Hørning Andersen til RB-Børsen. Han opjusterer kursmålet med 10 kroner til 160 og venter, at kursen vil stige en 7-8 procent ovenpå nyheden. Samtidig fastholdes anbefalingen ""akkumuler"". Lundbeck blev torsdag handlet 0,4 procent højere til 133, og var eneste C20 medlem i plus på en meget sur handelsdag. Danisco sælger andet end sukker disse dage. Koncernen solgte fredag sin grund på 84.000 kvadratmeter i det centrale Gørlev, det sker efter et halvt års forhandlinger, og til en pris af på et tocifret millionbeløb. Mærsk ned A.P. Møller - Mærsk (APM) solgte torsdag aktiviteter i det britiske, idet datterselskabet The Maersk Company i England har solgt sin andel i Salamis Group til tyske Rheinhold & Mahla. Mærsk var også i aktiv på området for det sorte guld da rederiet tog på olietogt i Nordsøen. Mærsk Olie og Gas påbegyndte sammen med partneren British Petroleum (BP) første fase af et udviklingsprojekt i Nordsøen. APM lukkede torsdag 2,3 procent lavere i kurs 45.100. B&O kan komme i spil fredag efter aktien oplevede et kursskred på 5,4 procent til kurs 33, hvilket var 2 procentpoint mere end noget andet C20 medlem i torsdagens meget sure marked. B&O blev handlet lavere uden nyheder via fondsbørsen. Cementfabriksproducenten FLSmidth fik fundament til at øge værdien, da selskabet torsdag blev opjusteret til ""køb"" fra ""akkumuler"" af Alm. Brand Henton, der dog fastholder sit kursmål på 270 kroner Finanshuset vurderede, at FLS fortsat er en stærk aktie i lyset af den seneste udvikling. FLSmidth lukkede 2,9 procent lavere i kurs 216,5.",2006-07-14T10:43:00+00:00,
https://www.dr.dk/nyheder/penge/c20-i-vejret-i-dag,"Investorerne godkendte Danske Banks regnskab, som indeholdt en opjustering af 2006-forventningerne, men opjusteringen affødte dog kun en lille stigning i storbankens aktier. Mere fart over feltet var der i aktierne fra Vestas og DSV, mens nervøsiteten meldte sig hos Nordea-aktionærerne, som var nettosælgere. Alt i alt blev det til en fremgang i C20-indekset på 0,78 procent til kurs 402,52. Overraskende stigning hos Danske Bank Ved middagstid var investorernes øjne rettet mod regnskabsaflæggelsen for første kvartal på Holmens Kanal. Danske Bank overraskede med en opjustering af 2006-forventningerne, hvor storbanken nu venter en vækst på 6-8 procent i overskuddet før engangsindtægter og tab på udlån. Tidligere ventede banken en ""moderat"" stigning. Selve kvartalstallene viste et overskud på 4,38 milliarder kroner i første kvartal sammenlignet med analytikernes forventninger om et overskud på 3,99 milliarder ifølge estimater indsamlet af RB-Børsen. Danske Bank-aktien steg 0,74 procent til kurs 239. - På bundlinien er resultatet bedre end ventet, hvilket primært skyldes handelsindtægter. Og med en udlånsvækst på 19 procent viser det, at højkonjunkturen har bidt sig fast, siger Jyske Bank analytiker Torsten Bech Jensen til RB-Børsen. Vestas i høje luftlag Vestas-aktien steg stødt i løbet af dagen og endte med en fremgang på 4,15 procent til kurs 169,25. Vindmøllebranchen fik tirsdag nyt fra de spanske himmelstrøg, da verdens største producent af vindenergi, spanske Iberdrola, vil udvide forretningen og satser nu også på at eje vindmølleparker i USA og Kina. Danske Equities tolkede det dog negativt, idet Iberdrola er storkunde hos Vestas-konkurrenten spanske Gamesa. DSV leverer varen DSV leverede endnu en kursrekord til investorerne, da vejtransportselskabets aktier steg 3,55 til 1022. Pilen har peget opad for DSV-aktien siden regnskabspræsentationen i seneste uge, som blev fulgt til dørs af klapsalver fra analytikere og investorer. Nervøsiteten meldte sig aktionærerne hos Nordea, som er regnskabsaktuel i morgen. Nordea-aktien tabte 1,29 procent til 76,50. En opjustering fra den mindre Fionia Bank gav heller ikke anledning til de store udsving i bankens aktie, som lukkede 0,56 procent lavere i 1765. Capinordic dagens højdespringer Aktier i Capinordic var tirsdagens højdespringer, efter at selskabet indgik et samarbejde med Keops om private banking-aktiviteterne. Det affødte samtidig en opjustering af Keops forventninger til helåret 2005/06 til 600 mio. kr. før værdireguleringer af ejendomme. Capinordic steg 15,92 procent til 33,50, mens Keops fik en fremgang på 2,87 procent til 32,30 at lune sig på. .",2006-05-02T15:18:00+00:00,
https://www.dr.dk/nyheder/penge/c20-indekset-en-anelse-frem,"Som ventet åbnede de toneangivende aktier på Københavns Fondsbørs en anelse højere. C20-indekset steg 0,34 procent til 396,53. Aktier i Danske Bank blev nedjusteret af investeringsbanken Carnegie, mens vindmølleaktien Vestas fortsatte sin optur og åbnede 0,77 procent højere i kurs 164,25 uden nyheder sendt via fondsbørsen. Uden for top-20 steg Mols-Linien, efter at Bankinvest opfordrer selskabet til at tømme pengekassen inden kapitalfondene får øje på mulighederne i selskabet. Danske Bank-aktien åbnede uændret i kurs 235. Danske Bank er blevet nedjusteret til ""neutral"" fra tidligere ""outperform"" af investeringsbanken Carnegie. Det skriver Standard & Poor's Marketscope. Carnegie mener, at Danske Bank fortsat er en attraktiv investering, men banken vurderer, at der er bedre indtjeningsvækst i andre aktier og foretrækker Nordea eller svenske S-E Banken. Forsikringsselskaber op TrygVesta-aktien åbnede 1,41 procent højere i kurs 360,50. Aktieboks: TrygVestas aktien den seneste måned Aktieanalytiker Bjørn Schwarz bemærkede sent torsdag, over for RB-Børsen at skadesforsikringsbranchen ventes at have fortsat den gode tendens i første kvartal. - Erstatningskravene fra bilister har udviklet sig positivt den seneste tid, samtidig med at de vejrmæssige forhold har været gode, hvilket giver lavere udgifter, siger aktieanalytiker Bjørn Schwarz fra Sydbank. Analytikeren bemærker, at TrygVestas helårsprognose for 2006 er konservativ, og at der er mulighed for en opjustering. Aktierne fra Topdanmark åbnede 0,52 procent højere i kurs 780. De første tegn på udviklingen i den danske banksektor i første kvartal begynder at løbe ind. Torsdag hævede Spar Nord basisindtjeningsforventninger for 2006 med hele 100 millioner kroner til 530-580 millioner kroner Spar Nord-aktien åbnede 1,32 procent højere i kurs 1455 efter torsdagens kurshop på 6,1 procent Investorerne får kvartalsregnskaber fra Jyske Bank og Sydbank tirsdag i kommende uge. A.P. Møller Mærsk afholdt torsdag generalforsamling. APM-aktien åbnede fredag morgen åbnede 0,59 procent højere i kurs 51.500. SAS faldt SAS-aktien åbnede 0,61 procent lavere i kurs 81,50. Fredag skriver dagbladet Børsen, at British Airways dumper priserne på enkeltture i Europa med 50 procent, hvilket vil ramme SAS-ruter. Blandt sidepapirerne steg Mols-Linien 3,2 procent til kurs 360, efter at Berlingske Tidende skriver, at selskabet bør udnytte sit cash flow inden kapitalfonde overtager selskabet for dets egne midler. LInve Networks Holding faldt 12,5 procent til 3,79 efter at Tritel Investment trak sig som køber af selskabet.",2006-04-21T08:30:00+00:00,
https://www.dr.dk/nyheder/penge/c20-forsikring-er-gyldent-papir,"Forsikringsaktien TrygVesta steg torsdag kraftigt, efter at de seneste måneder har budt på tilbagegang. Samtidig fortsatte Vestas-aktien sine gode takter. En slutspurt hos Lundbeck-aktien fik medicinalkoncernen med i det gode selskab. Lundbeck-aktien lukkede 2,3 procenthøjere i kurs 134,50. Aktierne fra Novo Nordisk lagde dog en dæmper udviklingen i OMXC20-indekset, som endte med en fremgang på 0,27 procent til 395,18. TrygVesta-aktien lukkede 3,49 procent højere i kurs 355,50. Skadeforsikringsselskabet har medvind på alle fronter med god udvikling i erstatningskravene samtidig med at præmierne har stabiliseret sig. - Erstatningskravene fra bilister har udviklet sig positivt den seneste tid, samtidig med at de vejrmæssige forhold har været gode, hvilket giver lavere udgifter. Det ventes at være fortsat i første kvartal, siger aktieanalytiker Bjørn Schwarz fra Sydbank. Analytikeren bemærker, at TrygVestas helårsprognose for 2006 er konservativ, og at der er mulighed for en opjustering. Vestas frem igen Vindmølleaktien Vestas lukkede 2,52 procent højere i kurs 163, efter at Merrill Lynch hævede sin anbefaling til ""neutral"" fra ""sælg"". Det fremgår af et dugfriskt notat fra investeringsbanken, der dog ser med skepsis på Vestas' mål om øget lønsomhed. Merrill Lynch ser markante usikkerhedsmomenter for Vestas. Novo Nordisk får væsentlig konkurrence Aktierne fra Novo Nordisk lå i negativt terræn hele dagen og lukkede 0,90 procentlavere i kurs 384,50. Novo-aktionærerne var opmærksomme på nyt fra den amerikanske konkurrent Eli Lilly, som var regnskabsaktuel. Medicinalkoncernen Eli Lilly har skiftet fokus tilbage til sine diabetesprodukter og det betyder, at koncernen fremover bliver en væsentlig større konkurrent til danske Novo Nordisk end det har været tilfældet i de senere år. Det vurderer analytiker Frank Andersen fra Jyske Bank. - Det kan blive en hurdle i 2006 for Novo, at Eli Lilly vender sit fokus tilbage til diabetes, siger han og peger på, at amerikanerne nu har valgt at geare temmelig meget op inden for diabetes. UBS havde tidligere kigget nærmere på Novo Nordisk forventninger til helåret 2006. Finanshuset venter en opjustering fra Novo Nordisk i forbindelse med kvartalsregnskabet i næste uge. Novo Nordisk har meldt ud, at de venter en vækst i omsætningen og overskuddet på 10 procenti 2006. Her ser UBS mulighed for en opjustering af omsætnings- og overskudsprognosen med 1,5-2,0 pct. Mærsk ned på lavere kursmål A.P. Møller Mærsks B-aktier tabte 0,4 procent til kurs 51.200. APM-aktien fik negativ kritik fra den amerikanske investeringsbank Bear Sterns, der har skåret sit kursmål ned til 49.000 kroner fra 62.000 og samtidig fastholdt salgsanbefalingen ""underperform"". Blandt sidepapirerne imponerende D/S Norden, da rederiaktien steg hele 4,36 procent til kurs 2990. Aktier fra Bank & Olufsen (B&O) faldt 0,66 procent til kurs 750. Det sker efter onsdagens regnskabspræsentation og det efterfølgende kursspring på 4,28 procentSvenske Enskilda mener, at B&O-aktien er overvurderet på nuværende kursniveau og har anbefalingen ""reducer"" med et kursmål på 680. Aktierne i D/S Torm tog et dyk, da selskabet har udbetalt udbytte på 23 kroner pr. aktie. D/S Torm tabte 16,50 kroner til kurs 273.",2006-04-20T15:30:27+00:00,
https://www.dr.dk/nyheder/penge/c20-stille-aabning-paa-fondboersen,"Det blev til en stille åbning tirsdag på Københavns Fondsbørs med blandede tendenser. Fusionsspekulationer satte fokus på de to høreapparatvirksomheder William Demant og GN Store Nord, mens NKT hævede overskudsforventningerne efter lukketid onsdag. OMXC20-indekset faldt 0,40 procent til 394,71, da aktierne fra A.P. Møller Mærsk (APM) trak 1,69 procent lavere i kurs 52.200 uden nyheder offentliggjort via fondsbørsen. Det amerikanske finanshus Morgan Stanley hævede sit kursmål på aktierne fra verdens største vindmølleproducent, Vestas. Det nye kursmål, som blev hævet til 110 kroner fra 73 kroner, ligger dog stadig under Vestas-aktiens nuværende kurs på 156,5. Aktieboks: Vestas Danske Bank åbnede marginale 0,64 procent lavere i kurs 231,50. Storbanken har brugt påsken på at køre sine irske opkøb, Northern og National Irish Bank, i stilling. Det amerikanske finanshus Lehman Brothers hævede tirsdag sin anbefaling af Danske Bank-aktien til ""overvægt"" fra den neutral anbefaling ""ligevægt"". Kursmålet for aktierne i Danske Bank lyder på 259 kroner Nordea-aktien fik anbefalingen ""ligevægt"" og et kursmål på 10,9 euro pr. aktie. Aktier i Nordea faldt 0,34 procent til kurs 74,25. Fremgang i høreapparat-selskaber Det schweiziske finanshus UBS har regnet lidt på værdifastsættelsen af William Demant og hævede kursmålet på WDH-aktien til 410 kroner fra 390 kroner Berlingske Business skriver, at fusionsspekulationerne har fået ny næring. Det er den voldsomme kritik af GN Store Nord på selskabets generelforsamling som giver næring til spekulationerne. Aktieanalytiker Rune Møller fra Jyske Bank vurderer, at der er store synergieffekter ved en sammenlægning af GN Store Nord og William Demant, men aktie-analytiker Rune Møller pointerer, at GN Store Nords aktiekurs er for høj til en fusion. GN Store Nord-aktien åbnede 0,58 procent lavere i kurs 85,00, mens William Demant-aktien åbnede 0,85 procent højere i kurs 415,50. NKT i stigning NKT-aktien åbnede 1,68 procent højere i kurs 393. Efter lukketid onsdag hævede NKT sine overskudsforventninger grundet ejendomsavancer. NKT har solgt to ejendomme i USA, som har tilhørt datterselskabet Nilfisk-Advance. Salget giver koncernen en avance på 100 mio. kroner før skat, hvilket betyder, at hele NKT-koncernens forventninger til indeværende regnskabsår også opjusteres med 100 mio. kroner. Derfor hæves overskudsprognosen til 640 mio. kroner før skat for 2006 fra 540 mio. kroner Ejendomssalget er et led i strategien om tilpasning af NKT's kapitalstruktur.",2006-04-18T08:30:52+00:00,
https://www.dr.dk/nyheder/penge/c20-igen-fremgang-til-vestas,"Vestas tog igen hovedrollen og gav tirsdag de fleste C20-medlemmer baghjul. Aktier fra rederiet D/S Torm leverede en flot slutspurt. I modsat retning trak aktierne fra Novozymes og Coloplast. C20-indekset endte med et marginalt fald på 0,02 procent til 398,52. Blandt sidepapirerne stjal biotekvirksomheden Bavarian Nordic opmærksomheden, da Danske Bank hævede sin anbefaling af biotek-aktien. Vestas vandt Vestas blev dagens vinder med et kurshop på 3,85 procent til 161,75 kroner. Tirsdag morgen løftede UBS sit kursmål til 105 kroner fra 86 kroner, mens Lehman Brothers løftede sit kurs mål til 125 kroner fra 85 kroner Lehman Brothers pointerede, at Vestas' mål om en driftsmarginal på 10 procent i 2008 er urealistisk, men bemærkede, at opfyldes målet er et kursmål på 200 kroner berettiget. Flere analytikere skønner, at Vestas-aktien støttes af investeringsfonde samt selskabets roadshow i USA, hvor koncernchef Ditlev Engel mandag fremlagde årsregnskabet for 2005 på et møde i New York. - Hvis man investerer i vedvarende energi, er der ikke så meget andet at investere i. Der kan også være fonde, der overvejer, hvordan man bedst investerer i en urolig verden med stigende oliepriser. Det giver Vestas en større køberside, da vindenergi er et oplagt investeringsmål, siger Henrik Breum fra Danske Equities til RB-Børsen. Og hos Jyske Bank deler man den vurdering. Rederiaktier frem D/S Torm fik medvind, da rederiet overvejer at sælge sin aktiepost på små 32 procent i konkurrenten D/S Norden. Aktieposten svarer til en værdi på 2,1 milliarder kroner Aktier i D/S Torm steg 4,01 procent til 298 kroner - Under de rigtige omstændigheder er salg en mulighed, selvfølgelig afhængig af pris og andet, siger administrerende direktør i Torm, Klaus Kjærullf, til RB-Børsen. Aktier i APM vristede sig fri af den negative stemning på trods af, at APM-aktionærerne blev mødt af et nedjusteret kursmål hos den amerikanske storbank HSBC på 18 procent til 60.155 kroner pr. aktie. Finanshuset fastholder dog den positive anbefaling ""overvægt"". APM-aktien steg 0,75 procent til kurs 53.500. Citigroup mener, at der er få chancer for fusions- og opkøbsaktivitet i den nordiske forsikringsbranche, men skal der vælges potentielle kandidater, så er Topdanmark øverst på listen. Aktier i Topdanmark lukkede uændret i kurs 779, mens TrygVesta faldt 1,25 procent til 354,50. Medico-aktier faldt igen Mandag satte aktierne fra Coloplast og Novozymes rekorder, men investorerne måtte sande, at træerne ikke vokser ind i himlen, da de to blev dagens største tabere i C20-indekset. Coloplast-aktien tabt 2,82 procent til kurs 465,50, mens Novozymes-aktien tabte 2,74 procent til kurs 408,50. Biotekselskabet Bavarian Nordic er blevet opjusteret til ""køb"" fra ""hold"" af Danske Equities, der ser et væsentligt potentiale fra den såkaldte RFP3-ordre, der ventes placeret i andet kvartal. - Bavarian Nordic er i en favorabel situation til at sikre sig en stor del af 3G-koppevaccinemarkedet, skriver banken i et notat. Danske Equities vurderer, at Bavarian Nordic lige nu har en fair værdi omkring 511 kroner pr. aktie. Aktier i Bavarian steg 8,32 procent til 495 kr",2006-04-04T15:38:00+00:00,
https://www.dr.dk/nyheder/penge/c20-vestas-markant-op-igen,"A.P. Møller Mærsk-aktionærerne havde mere at gruble over efter onsdagens chokpræsentationen og det efterfølgende kursskred. Torsdagens efterrationaliseringer vedrørende APM's regnskab prægede nyhedsstrømmen og trak APM-aktien lidt ekstra ned. Blandt sidepapirerne imponerede Rockwool igen, da isoleringskoncernen overgik egne opjusterede overskudsforventninger til 2005. Alt i alt lukkede OMXC20-indekset 0,07 procenthøjere i 392,13. Vestas i medvind Vestas-aktien lukkede 9,7 procenthøjere i kurs 157,75 efter onsdagens kursfremgang på 8,1 procent. Vestas-aktien havde momentum på sin side, da Københavns Fondsbørs slog dørene op torsdag morgen og roserne fra analytikerne begyndte at ankomme. Vestas-aktien satte igen turboen til torsdag formiddag, efter tre kinesiske ordrer på en samlet værdi på anslået 1,5 mia. kr. Analytiker Henrik Breum fra Danske Equities hævede torsdag formiddag Vestas til ""køb"" fra ""hold"", og løftede sin fair værdi af aktien til 162 kroner. SEB Enskilda gav Vestas-aktien et kurs-mål på 185 kroner.og fastholdt købsanbefalingen. Ifølge Sydbank er Vestas klar til comeback, hvilket belønnes med en opjustering til ""overvægt"". - Betingelserne for indtjeningsvækst i sektoren har sjældent været bedre, og de ser ud til at fortsætte i de kommende år. Nedbringelsen af arbejdskapitalen er første indikation af, at tiltagene i strategien ""The Will to Win"" bærer frugt, skriver Sydbank. Mærsk tabte mere højde APM-aktien tabte 1,4 procent til kurs 50.600 efter onsdagens kursskred på knap 13 procent. Der var tid til eftertanke og analytikerne benyttede lejligheden til nye vurderinger af APM-aktien. Svenske Enskilda Securities har skåret 27 procent af sit kursmål til 52.900 kroner på A.P. Møller - Mærsk. Analytiker Steven Brooker nedjusterede sin anbefaling til ""reducer"" fra ""køb"". Dresdner Kleinwort Wasserstein fastholdes anbefalingen på ""sælg"", da finanshuset mistænker situationen på containermarkedet for at blive værre, inden det bliver bedre igen. Kursmålet på 47.000 fastholdes. Der er mulighed for revurderinger af de 10 Kerr-McGee felter. Felterne førte til en ekstranedskrivning i 2005-regnskabet på 3,2 milliarder kroner. - Vi vurderer jo løbende, og man kan sagtens forestille sig, at vurderingerne ændres positivt, sagde skibsreder Jess Søderberg til RB-Børsen. Danske Bank og Rockwool op I en anden boldgade blev aktierne i Danske Bank nedjusteret til ""hold"" fra ""køb"" af Citigroup, da aktien er steget meget og mere end branchen. Samtidig nærmer aktien sig finanshusets kursmål, der sættes til 240 kroner. Danske Bank-aktien steg marginale 0,3 procent til 229,50. Rockwool har ligget i overhalingsbanen de seneste år og mere end ottedoblet aktiekursen siden marts 2003. Med regnskabet for 2005 viste isoleringskoncernen, at det ikke har været udengrund. Rockwool imponerede med en overskudsfremgang på mere end 50 procenttil 603 mia. kroner efter skat, hvor deres egen opjusterede prognose lød på 550 millioner kroner efter skat. Rockwool-aktien lukkede 2,01 procenttil kurs 760. TrygVesta har valgt tidligere Nationalbankdirektør Bodil Nyboe Andersen til næstformand i bestyrelsen. TrygVesta-aktien lukkede uændret i kurs 373.",2006-03-30T15:38:00+00:00,
https://www.dr.dk/nyheder/penge/c20-aabnede-uden-store-aendringer,"Danske aktier bevægede sig sidelæns i tirsdagens tidlige handel, da opbakning til Topdanmark og Vestas blev udlignet af fald i TDC og GN Store Nord. A.P. Møller-Mærsk gjorde ikke det store væsen af sig efter offentliggørelsen af produktionstal for Nordsøen. Efter en halv times handel præsterede det toneangivende C20-indeks et marginalt fald på 0,1 procent til 398,33. Aktieboks: OMXC20 Topdanmark op før regnskab Aktier i Topdanmark åbnede 0,5 procent højere i rekordniveauet 668 forud for forsikringskoncernens regnskab senere tirsdag. Regnskabstallene ventes at vise kraftig vækst på bundlinien så milliarden rundes. Analytikere, som RB-Børsen har talt med inden for den seneste uge venter, at det forsikringstekniske nøgletal, combined ratio, der sætter udgifter til administration, erstatninger med mere i forhold til præmieindtægterne, vil være forbedret til 91,2 fra 93,7. I 4. kvartal isoleret set ventes den endog at være ned på 88,2. APM en lille smule end APM-aktien åbnede marginale 0,2 procent lavere i 57.700 efter selskabets offentliggørelse af februars produktionstal for felterne i Nordsøen, der viste en lille tilbagegang i forhold til januar. Rederier i ratesamarbejdet Transpacific Stabilization Agreement (TSA), som Maersk Line ikke er en del af, har oplyst, at en stærk efterspørgsel på asiatisk fremstillede varer i USA sammen med trafikpropper i havnene vil få fragtraterne til at stige for sjette år i træk. Vestas lidt op Vindmøllekoncernen Vestas lagde ud med en stigning på 0,4 procent til 134,50, da selskabet sammen med konkurrenten Gamesa ses som en god langsigtet investering. Det sker i rapporten ""Investing in Wind Energy"" fra amerikanske Sustainable Business. Aktier i vagt- og sikringskoncernen Group4Securicor (G4S) steg 0,5 procent til 20,70. Finanshusene UBS og Morgan Stanley har tygget sig igennem virksomhedens regnskab, og UBS har derfor hævet sit kursmål for G4S med 9,7 procent til 214 pence, mens Morgan Stanley sænker sin anbefaling af selskabet til ""equal-weight"" fra tidligere ""overweight"". Fald hos GN GN Store Nords konkurrent Plantronics fremhæver i Berlingske Tidende, at GN Netcoms indtjening kommer fra mobile headset, der er et marked med lav lønsomhed. GN Store Nord falder 0,8 procent til kurs 86. Lundbeck, der er regnskabsaktuel onsdag steg 0,37 procent til kurs 135,25 og udbyggede dermed stigningen fra mandag. Uden fondsbørsrelaterede nyheder faldt TDC-aktien 1,3 procent til 390,00, mens GN Store Nord gik 0,9 procent tilbage til 86,00.",2006-03-14T09:13:34+00:00,
https://www.dr.dk/nyheder/penge/c20-en-halv-procent-frem,"Sjælsø Gruppen's aktier løb med en stor del af opmærksomheden i mandagens handel, da ejendomsudviklingsselskabet imponerede investorerne i sit 2005-regsnkab. Det sendte Sjælsø-aktien markant højere. I det ledende OMXC20-indeks var forsikringsaktierne i topform, og de fik følgeskab af aktier fra Novo Nordisk. C20-indekset lukkede 0,50 procent højere i 396,40. Spænding før regnskab TrygVesta har de seneste dage været i søgelyset hos investorerne, som afventer tirsdagens regnskabsaflæggelse fra selskabet. Forsikringsaktien blev handlet 2,28 procent højere og lukkede i rekord 359. Det skræmte ikke investorerne, at det svenske finanshus SEB Enskilda sænkede sin anbefaling af TrygVesta-aktien til den svage købsanbefaling ""Akkumuler"" fra ""Køb"". Finanshusets kursmål er på 365. Den svenske kollega Handelsbanken hævede sit kursmål til 315 kroner og gentog sin svage salgsanbefaling ""reducer"". Enskilda venter, at TrygVesta tirsdag rapporterer er resultat før skat på 2,9 milliarder kroner for 2005. Analytikere adspurgt af RB-Børsen har forventning om et resultat på 2819 millioner kroner før skat. Kollegaen, Topdanmark, havde også en god dag og steg 1,89 procent til rekord 647. Rekord for Sjælsø Sjælsø Gruppen lukkede hele 14,86 højere i kurs 2279 og fortsætter dermed det vilde ridt, som har præget Sjælsø-aktien og ejendomsbranchen det seneste par år. Sjælsø Gruppen præsenterede et overskud på 511,9 millioner kroner før skat for 2005, hvilket var en fremgang på hele 121 procent. Overskudsprognose for 2006 og 2007 lyder på 700-900 millioner kroner før skat. Dermed blev den tidligere 2006-prognose hævet fra 600 millioner kroner. Det blev også meddelt, at 25 procent af Sjælsø Gruppen's aktier skiftede ejer og nu er på islandske/danske hænder. Novo Nordisk-aktionærerne fik en stigning på 2,19 procent til 373 at lune sig på, da medicinalvirksomheden inden for ganske kort tid vil søge om godkendelse af flere nye behandlingsområder for selskabets væksthormoner. Det skriver Økonomisk Ugebrev mandag. GN-kursmål sænket GN Store Nord er overvurderet på nuværende kursniveau, vurderer analytiker Niels Granholm-Leth fra Enskilda Securities, der har sænket sit kursmål for GN Store Nord til 86 fra 90, efter at have reduceret sine estimater for driftsindtjeningen i årene 2006-08 med 2-3 procent. Det sendte GN Store Nord aktien 1,43 procent ned i 86,25. Carlsberg-aktien fik støtte af Jyske Bank, som gentog sin købsanbefaling af bryggeriaktien, dog med udgangspunkt i kursfaldene den seneste uge. Carlsberg-aktien lukkede marginal 0,13 procent højere i kurs 391,00. Lundbecks offentliggørelse af nye data, der viser, at Cipralex er bedre end Paxil/Seroxat, ændrer ikke opfattelsen af Lundbecks position på markedet for antidepressiver. Det siger analytiker Rolf Sass Sørensen fra Nordea til RB-Børsen. Lundbeck-aktien lukkede 0,58 procent lavere i kurs 129,00.",2006-02-27T16:17:00+00:00,
https://www.dr.dk/nyheder/penge/apm-og-carlsberg-lofter-c20,"A.P. Møller-Mærsk rejste sig i torsdagens tidlige handel efter gårsdagens øretæve hjulpet af optimistiske toner i USA, da stærke regnskaber fra Hewlett-Packard og Applied Materials samt et markant fald i oliepriserne banede vejen for en positiv åbning på børserne i Europa. Aktieboks: OMXC20 Bryggerikoncernen Carlsberg lagde sig i spidsen for de tyve største og mest handlede aktier på fondsbørsen, mens forsikringsselskabet TrygVesta satte rekord. C20 steg 0,4 procent til 388,37. Rejste sig efter lussing APM åbnede 0,9 procent højere i 57.900 efter onsdagens lussing, der resulterede i et fald på knap 2 procent APM Terminals var onsdag på banen med positivt nyt, da en ny containerterminal i Kaohsiung-havnen i Taiwan har udsigt til at få et Mærsk stempel på sig. Samtidig er APM Terminals ifølge Lloyd's List er tæt på en 25 års kontrakt på driften af Aqaba Container Terminal i Jordan. Carlsberg fører an Aktier i Carlsberg steg 1,1 procent til 379,00. Carlsbergs russiske joint venture, Baltic Beverages Holding, vil blive altdominerende på det russiske marked, hvis fusionen af bryggerierne Pikra, Vena og Yarpivo lykkes. Sådan lød de positive meldinger fra finanshuset Lehman Brothers i et notat onsdag. - Vi venter at den foreslåede integration af de russiske datterselskaber vil bringe indtjeningsmarginalen op i 2007. Samtidig vil BBH fortsat vinde markedsandele og blive det russiske svar på Anheuser-Busch, skriver Lehman Brothers. Amerikanske Anheuser-Busch er verdens største bryggeri. Forsikringer frem TrygVesta-aktien lukkede onsdag 1,65 procent og fortsatte torsdag de positive takter med en stigning på 0,9 procent til rekorden 341,00. Forsikrings-aktien blev tirsdag indlemmet i det meget fulgte internationale MSCI-indeks. Topdanmark-aktien blev trukket med og steg 0,3 procent til kurs 639 i den første handel. Aktier i SAS åbnede uændret i 81,50 efter nyt fra den største spiller i den europæiske flybranche, Air France-KLM, der var regnskabsaktuel før markederne åbnede. Det fransk-hollandske flyselskab overgik analytikernes forventninger med omsætningsprognosen grundet øget trafik, men skuffede med overskuddet for kvartalet. Air France-KLM præsenterede en omsætningsfremgang på 12 procent til 5,4 mia. euro for tredje kvartal. Ryanair på hugst I går holdt verdens største lavprisflyselskab, Ryanair, roadshow for de danske piloter i SAS på Hotel Hilton i Københavns Lufthavn. Mødet fandt sted kun et halvt døgn efter forhandlingerne om piloternes fremtidige ansættelse i SAS brød sammen. Interessen var så stor, at Ryanair efter en times foredrag måtte flytte arrangementet til et større lokale. Flere end 200 SAS-piloter var mødt frem for at høre nærmere om karrieremulighederne hos konkurrenten, som skal bruge 200 ekstra piloter fra 1. april. Det svarer til cirka hver tredje danske pilot i SAS. Aktier i SAS faldt onsdag 1,21 procent.",2006-02-16T08:52:43+00:00,
https://www.dr.dk/nyheder/penge/c20-steg-fokus-paa-tdc,"Det danske aktiemarked havde torsdag en god dag med en solid fremgang i C20-indekset, som fulgte stigninger i resten af Europa. Føljetonen om TDC fortsatte, og en kapitalfond skulle nu angiveligt have afleveret et bud på den danske telekoncern. TDC blev handlet i vejret under massiv omsætning. Stort fokus på TDC TDC steg allerede fra morgenstunden efter en artikel i Wall Street Journal, som mener at vide, at en gruppe bestående af fem kapitalfonde onsdag aften var yderst tæt på at byde 11,6 milliarder dollar for TDC eller det, som svarer til 380 kroner aktie. Senere på dagen rapporterede Reuters, at TDC nu angiveligt skulle have modtaget buddet. TDC sluttede 2,8 procent højere i kurs 370,5 - den højeste slutkurs siden maj 2001 - efter at aktier for 1,9 milliarder kroner havde skiftet hænder. Det var dog ikke kun TDC, som viste positive takter - men godt hjulpet af TDC lukkede C20-indekset 0,73 procent højere i niveau 368,15. Positiv stemning i Europa Investorerne kastede blandt andet deres lid til William Demant, som lukkede 2,2 procent højere i kurs 332 og steg for 12. dag i træk. Coloplast kunne med et plus på 3,6 procent til 329 kroner notere den største fremgang i indekset. - Der er en positiv stemning på markedet rundt om i Europa. Herhjemme er markedet drevet af stor likviditet. Der er udsigt til ny rekord for pensionsindbetalinger i år, hvilket bidrager til fortsat god likviditet på markedet. Med det store indløb skal de store pensionskasser i hvert fald ikke ud at sælge, sagde aktiestrateg Lars Rasmussen fra Fionia Bank til nyhedsbureauet Direkt. FLS oplever fremgang FLSmidth oplever fremgang inden for næsten alle områder, og gearfabrikken MAAG er ene om at udvikle sig skuffende. Koncernen har et mål for 2007 om at nå en EBT-margin på 5 procent - Med den her markedsudvikling er vi blevet mere komfortable med hensyn til nå dette mål, sagde koncernchef Jørgen Huno Rasmussen til Direkt. FLS B steg 2,0 procent til 181,50. Der var ligeledes godt nyt fra Satair, der som følge af en gunstige udvikling i 1. kvartal opjusterer forventningerne til helåret. Aktien steg 6,2 procent til kurs 223. Royal Unibrew ser gode resultater af sine markedsføringsaktiviteter og oplever i modsætning til mange andre bryggerier fremgang på de vesteuropæiske markeder. - Vi har øget investeringer i marketing, og det er det, som nu giver pote. Vi vinder markedsandele på de fleste af vores hovedmarkeder, sagde adm. direktør Poul Møller til Direkt.",2005-11-17T16:25:34+00:00,
https://www.dr.dk/nyheder/penge/lundbecksejr-formildede-c20-indekset-der-faldt-04-procent,"Der faldt en sten fra hjertet hos Lundbeck, som kunne notere den største stigning i C20-regi, da en patentretssag om Lexapro i USA faldt ud til Lundbecks fordel. C20 indekset tabte dog 0,4 procent til 365,03 grundet inspirationen fra de udenlandske kanter. Investorerne kunne ikke ryste utrygheden af sig efter de geopolitiske stridigheder, da de også gav sig udslag i tårnhøje oliepriser. Blandt sidepapirerne steg vindenergiproducenten Greentech Energy Systems voldsomt efter en fusionsaftale med Vindenergi Invest. Sejr til Lundbeck i patentsag Medicinalselskabet Lundbeck lukkede fredag 4,5 procent højere i kurs 139,0, efter at selskabet og dets amerikanske samarbejdspartner Forest Laboratories havde vundet retssagen om gyldigheden af patentet på det antidepressive middel Lexapro i USA. Domstolen i District of Delaware har dermed afgjort, at USA-patentet er ""gyldigt og retskraftigt"", samt at Ivax/Tevas har krænket patentet med deres foreslåede generiske produkt. Partneren, Forest Labs, lå fredag 15,7 procent højere i 44,4 dollar på New York Stock Exchange i USA. - Sejren sikrer indtjeningen indtil 2012, hvor patentet på Lexapro nu udløber. Med sejren er den største usikkerhed fjernet fra aktien, men vi venter nye sagsanlæg omkring patentets holdbarhed, sagde analytiker i Jyske Bank, Frank Hørning Andersen til RB-Børsen. Han opjusterede kursmålet med 10 kroner til 160. Samtidig fastholdtes anbefalingen ""akkumuler"". - Vi forventer et positivt nyhedsflow i aktien de kommende 6-12 måneder, skrev analytiker Michael Kjær fra Alm. Brand Henton. Michael Kjær hævede sit kursmål til 160 kroner fra 150 kroner og fastholdt anbefalingen ""akkumuler"". Tysk investeringsbank betænkelig Sejren fik ikke den tyske investeringsbank Sal Oppenheim til at ændre sin anbefaling, der fortsat er ""neutral"" med et kursmål på 146. Credit Suisse vurderer, at det mest afgørende for Lundbeck er, at søvnmidlet Gaboxadol bliver en kommerciel succes. - Det er afgørende for Lundbeck, at Gaboxadol føres til succes, specielt efter at stoffet Bifeprunox mod skizofreni blev udskudt. Men afgørelsen til Lundbecks fordel fjerner en usikkerhed i aktien, lød det fra Credit Suisse. Novo Nordisk var på investorernes indkøbsseddel og steg 1,1 procent til kurs 375,0. Insulinproducenten er medinvestor i en mellemfinansieringsaftale på 6 millioner dollar med det amerikanske biotekselskab Xencor. Pengene kommer fra Novo Nordisks interne biotekfond. Vestas på rutchetur Vindmøllebranchen bød på både positive og negative historier. Hos vindmølleproducenten Vestas var der fredag ikke meget at glæde sig over, da vindmølleaktien lukkede 2,8 procent lavere til 156,5. Dog fik vindmølle investorerne fredag lidt læsestof til weekenden, da konsulentfirmaet Emerging Energy Research (EER) i en ny rapport om markedsudviklingen indikerer, at det er ""sælgers marked"". - Indtil komponentudbuddet harmonerer med efterspørgslen i markedet, vil europæiske leverandører fortsat reevaluere positionerne inden for leverandørkæden og yderligere opkøb kan ikke udelukkes, påpegede Keith Hays, research director hos EER. Vindenergiproducenten Greentech var fredag eftertragtet af investorerne og steg 14,3 procent til en kurs på 68,0. Begejstringen kom efter meldingen om, at Greentech Energy Systems vil fusionere med det danske selskab Vindenergi Invest, der blandt andet ejes af it-milliardæren Erik Damgaard. - Vi bliver nu en stærk spiller på det europæiske marked, og samtidig giver fusionen os et hop opad kapitalmæssigt, sagde Kaj Larsen til RB-Børsen.",2006-07-14T16:16:04+00:00,
https://www.dr.dk/nyheder/penge/c20-uaendret-med-tab-til-vestas-og-oek-i-top,"Det danske eliteindeks endte mandag i negativ terræn, da C20 lukkede marginale 0,1 procentlavere til 371,72. Markedet, der var fattigt på udmeldinger via fondsbørsen, lagde scene til en pæn stigning hos ØK, der dog stod i skarp kontrast til en sur Vestas aktie i lave omdrejninger. ØK i top mens Vestas tabte ØK var mandag i favør hos investorerne og lukkede 2,1 procenthøjere i kurs 242,0. Der var ingen nyheder omkring selskabet via fondsbørsen. Vestas lukkede mandag med et tab på 1,5 procenttil kurs 166,0. De vindmølleglade investorer var opmærksomme på nye meldinger fra syd, hvor det spanske energiselskab Iberdrola, der er største aktionær i den spanske vindmølleproducent Gamesa, har købt den franske vindmølleprojektudvikler Perfect Wind for 52 millioner euro (387 millioner kroner), skriver Bloomberg News. Perfect Wind har en projektpipeline på 600 megawatt. Blandt de andre danske aktører indenfor vindmølleenergi steg Greentech 4,6 procenttil kurs 57,0. GN Store Nord blev mandag handlet 0,9 procenthøjere til kurs 80,5. Begejstringen over et kommende frasalg af GN Resound lader til at være aftaget en smule. En af de udnævnte opkøbere, William Demant, blev handlet 0,5 procenthøjere til kurs 433,5. SAS-aktien oversolgt SAS blev mandag handlet 3,4 procenthøjere og lukkede i kurs 61,0. Analytikerne Philip Christensen og Henrik Brunniche Lund fra Danske Equities peger på, at den underliggende positive udvikling været overskygget af de accelererende brændstofpriser, men denne faktor burde været indpriset på nuværende tidspunkt. Dermed får SAS-aktiens ringe udvikling i forhold til branchen nu aktien til at se ""oversolgt"" ud for så vidt angår den relative værdisætning, noteres det. Alligevel fastholdes anbefalingen ""hold"". Piloterne i den spanske konkurrent luftfartsselskab Iberia strejker, og det rammer selskabets flyafgange, skriver Bloomberg News. Mandag har selskabet aflyst 23 procentaf sine flyvninger eller i alt ca. 230 flyvninger. Strejken kan koste flyselskabet 35 millioner euro (160 millioner kroner). Mærsk Line får tog-aftale A.P. Møller - Mærsk lukkede procent0,4 procentlavere i kurs 45.200. Seneste uges meldinger om faldende fragtrater fra Kina blev mandag blandet med nyheder fra den anden side af kanalen i Storbritannien, hvor APM holder dampen oppe. Den britiske togoperatør Freightliner har underskrevet en ny fem-årig aftale med Maersk Line, skrev shippingavisen Lloyd's List. Der er tale om en samling af to tidligere kontrakter med Maersk Sealand og P&O Nedlloyd. Freightliner skal køre 353 returture (container wagon movement) dagligt kun med Maersk-containere. Vognene vil blive fordelt på 50 af de 86 daglige container-afgange, som Freightliner kører og vil forbinde havnene i Felixstowe, Southampton and Tilbury med otte destinationer inde i landet, skrev avisen. DSV var i fokus mandag, og transportaktien steg 1,0 procenttil kurs 987,0, efter datterselskabet DFDS Transport Hong Kong købte CDS-Frans Maas (Asia). Frans Maas (Asia) er selskabets tidligere partner i Hong Kong. Novo Nordisk var mandag populær blandt investorerne. De handlede insulinaktien 1,1 procenthøjere til kurs 370,0. Genmab lukkede uændret i kurs 192,0. Bioselskabet er påbegyndt fase III studiet for forsøg af medikamentet Humax CD20. Det er til behandling af patienter af non-Hodgkins lymfom (NHL) - lymfekræft.",2006-07-10T16:12:00+00:00,
https://www.dr.dk/nyheder/penge/novo-faar-c20-til-slaa-aarsrekord,"Aktierne i det toneangivende C20-indeks er fredag steget 3,4 procent. Det er den største stigning på en enkelt dag siden den 27. oktober sidste år. Det samlede indeks lukkede i kurs 489,75. Det var især medicinalkoncernen Novo Nordisk, der trak op. Virksomhedens aktie steg 7,3 procent. Ved middagstid var aktien oppe med omkring ni procent. Stigningen kommer efter, at Novo Nordisk sent torsdag aften fik grønt lys af en rådgivende amerikansk lægekomité til sit nye langtidsvirkende insulinpræparat tresiba. Carlsberg steg også Dermed er vejen til godkendelse blevet betydeligt kortere. Den endelige godkendelse anses nemlig for at være en formalitet, fordi det amerikanske lægemiddelstyrelse, FDA, normalt retter sig efter sine eksperter. Allerede torsdag steg medicinalvirksomhedens USA-noterede aktier kraftigt på grund af anbefalingen. Carlsberg-aktien steg fredag med 2,5 procent, mens olie- og rederigiganten A.P. Møller-Mærsk lukkede med en stigning på 1,8 procent oven på sit fremlagte regnskab. I bunden lå vindmølleproducenten Vestas med et fald på 3,1 procent. 3.000 stillinger væk i Vestas Jesper Iisager Bak, aktieanalytiker i Spar Nord, siger, at vindmølleproducentens fald først og fremmest skyldes, at der endnu er en del dønninger efter selskabets miserable regnskab i onsdags. Det viste et underskud på cirka 1,2 milliarder kroner før skat. Vestas' regnskab afslørede desuden, at man venter at skære 3000 stillinger mere væk inden udgangen af 2013. Tidligere fredag var C20-indekset oppe med 4,65 procent. Hvis aktiemarkedet var lukket med en så stor stigning, ville der have været tale om den største fremgang på en enkelt dag i mere end to år.",2012-11-09T16:54:00+00:00,
https://www.dr.dk/nyheder/penge/c20-falder-med-over-tre-procent,"De toneangivende aktier i C20-indekset på børsen i København falder fra morgenstunden. En halv time efter åbningen, havde investorerne sendt aktierne ned med 3,2 procent til kurs 282,55. Også de europæiske børser sendte de store aktieindeks i minus fra morgenstunden. Aktierne faldet op til 1,5 procent. Det er især Tryg Vesta, der trækker indekset ned efter et skuffende kvartalsregnskab, hvor forventningen til bundlinjen for hele 2008 blev halveret. Aktien falder med godt ni procent. På de store børser i resten af Europa er tirsdagen også åbnet med fald. Den generelle negative stemning i Europa kommer i kølvandet på fald på børsen i New York mandag.",2008-11-11T08:35:00+00:00,
https://www.dr.dk/nyheder/penge/maersk-loeftede-c20-til-et-lille-plus,"Handelen på Københavns Fondsbørs indikerede igen tirsdag stor usikkerhed, og handlen var præget af store kursudsving. Det danske C20-indeks lukkede 0,4 pct. højere i 247,1, båret af A.P. Møller - Mærsk, mens banksektoren, der var ramt af svage prognoser fra Jyske Bank og Danske Bank. - C20-indekset satte sig efter amerikansk åbning, hvor en rekordlav amerikansk forbruger tillid skuffede analytikerne. Indekset bliver holdt oven vande af Mærsk-aktien, der stiger uden selskabsspecifikke nyheder. Investorerne afventer onsdagens rentenedsænkning, og størrelsen af denne, samt eventuelle andre initiativer fra den amerikanske centralbank, sagde aktiehandler Martin Munk fra Jyske Bank til RB-Børsen. Danske Bank nedjusterer Danske Bank sluttede tirsdag 1,9 pct. nede i kurs 78, efter at have aflagt regnskab for tredje kvartal, der bød på en nedjustering af 2008-indtjeningsprognosen. Storbanken sænkede vækstprognosen for 2008-indtjeningen til 0-5 pct. før udlån, eksklusive handelsindtægter og indtjening fra forsikringsaktiviteter. I halvårsrapporten lød prognosen på 10-20 pct. Koncernen pointerede, at hovedindtægtskilden, bankaktiviteterne, er robuste. Som banken skrev i oktober-meldingen, har bankaktiviteterne udviklet sig lidt under forventningerne. Omkostningerne steg 1 pct., hvilket er bedre end ventet. Konkurrenten Nordea lukkede 4,3 pct. lavere i kurs 42,8. - Danske Bank halter en smule efter Nordea, vurderede analytiker i Sydbank Bjørn Schwartz, som forklarede, at Danske Bank traditionelt også har en stram udlånspolitik, men har ekspanderet meget på det seneste. Det giver derfor bagslag nu, da konjunkturkurverne hælder til den negative side. Turbulent handelsdag Jyske Bank-aktien gik 11,8 pct. tilbage til kurs 163,0 efter sit ni måneders regnskab, som også indeholdt en nedjustering af basisindtjeningsprognosen. Jyske Bank sænker basisindtjeningsprognosen med 100 mio. kr. til 2,2 - 2,4 mia. kr. før nedskrivninger på udlån og ekskl. statsgarantiordningen til 100 mio. kr. T idligere lød prognosen på 2,3 - 2,5 mia. kr. Jyske Banks basisindtjening i året første ni måneder er faldet med godt 200 mio. kr. Sydbank blev trukket med ned, og dykkede 13,2 pct. til kurs 74,3. Vestas lukkede 3,2 pct. lavere i 191, efter en meget turbulent handelsdag. Vindmølle-aktien startede dagen 10 pct. højere, som ved formiddagstid blev vekslet til tab på 8 pct. Finanshuset Standard & Poor's Equity Research, holder Vestas-aktien på salgslisten, og reducerede kursmålet til 196 kr. fra tidligere 562 kr. - Vi venter alvorligere forstyrrelser i forsyningskæden hos Vestas, mens antallet af nye ordrer vil falde, da mindre spillere vil have svært ved at finde finansiering til nye projekter. Vi mener rent faktisk, at nedgangen i nye ordrer allerede er begyndt i tredje kvartal, skrev analytiker Ankit Jain. Faldende efterspørgsel FLSmidth lukkede 3,1 pct. lavere i 165, efter at den finske konkurrent Metso aflagde regnskab for tredje kvartal, og forventer faldende efterspørgsel efter mineudstyr. DSV steg 1,8 pct. til 56,3, til trods for at finanshuset S&P nedjusterede sin anbefaling til ""hold"" fra ""køb"", og sænkede sit kursmål fra 130 til 100 kr. Yderligere har DSV Road afskediget 45 medarbejdere, som følge af tilbagegangen i transportbranchen. SAS lukkede 0,9 pct. højere i kurs 23,1. Luftfartsaktien fik opløftende nyt, da den amerikanske storbank Citigroup opjusterede sin anbefalingen til ""køb"" fra ""hold"".",2008-10-28T16:59:52+00:00,
https://www.dr.dk/nyheder/penge/nordea-er-paa-vej-ud-af-c20,"Nordea ser ud til at være ved at ryge ud af OMXC20-indekset over de mest omsatte danske selskaber De danske selskaber i OMXC20-indekset udvælges halvårligt på baggrund af placeringen i perioderne, der går fra henholdsvis 1. december til 31. maj og 1. juni til 30 november. Nordea lå ved afslutningen af den seneste periode som nummer 20 i C20-stillingen. Holder banken placeringen som nummer 24, ryger den ud af det prestigefyldte indeks, der tæller de 20 mest omsatte aktier i Danmark. Vestas nummer et Både Sydbank og Jyske Bank står til at beholde placeringen i top-indekset med en henholdsvis 15. og 20. plads. Ved midtvejsstillingen lurer også andre forandringer i indekset, idet Coloplast har skubbet sig tilbage som nummer 18, efter at aktien faldt ud ved seneste referenceperiode. I toppen er der sket en række småændringer, hvor Carlsberg er rykket til nummer 2 fra nummer 5 og Danske Bank fra 2 til 4. Vestas ligger stadig nummer 1.",2008-09-01T13:56:00+00:00,
https://www.dr.dk/nyheder/penge/tirsdagens-aktier-c20-igen-under-pres,"De danske aktier var pressede i tirsdagens handel, og C20-indekset lukkede med et fald på 1,3 pct. til 440,52. Banksektoren klarede sig pænt med stigninger hos både Nordea og Sydbank, mens Novo Nordisk lå tungt i indekset efter kritik af mandagens gode testresultater. SAS blev sendt solidt ned efter en anbefalingsnedjustering og præsentation af trafiktal, mens olieprisen steg 2,3 pct. til 136,6 dollar pr. tønde. Finansaktierne kom i fokus i tirsdagens handel. Nordea steg 0,7 pct. til kurs 72,8, mens Sydbank gik 1,3 pct. frem til kurs 188,8. Danske Bank lukkede 1 pct. lavere i kurs 148,5. Storbanken, som er engageret i Irland, presses efter svage irske arbejdsløshedstal. Det skrev Nordea, som samtidig pegede på rygter i markedet om, at Danske Bank kan være tvunget til at nedjustere og hente kapital i markedet. Rygter, som Nordea stiller sig uforstående over for. SAS faldt 4,8 pct. til kurs 31,9, efter Citigroup tirsdag sænkede kursmål på SAS-aktien fra 57 skr. til 49 skr. og fastholdt ""hold""-anbefalingen. Den skandinaviske luftfartsgigant præsenterede desuden trafiktal for maj, hvilket viste et løft i passagertrafikken på 12,5 pct. mens indtjeningen pr. passager pr. kilometer ventes at være faldet med 5-6 pct. i maj i forhold til samme måned sidste år. - Tallene for maj var på linie med, hvad der er set tidligere - ikke det store op eller ned, men det bliver spændende at se, hvordan billetpriserne og kabinefaktoren ser ud i juni, udtalte analytiker Carsten Sloth fra Jyske Bank til RB-Børsen. Novo Nordisk faldt 2,5 pct. til kurs 312. Mandagens meddelelse om gode testresultater for diabetesmedikamentet Liraglutide, blev tirsdag kritiseret af nyhedsbrevet Diabetic Investor, idet Novo Nordisk kun offentliggjorde hovedkonklusionerne. Novo Nordisk afviste kritikken og påpegede, at de videnskabelige resultater vil blive indsendt til de relevante kongresser. A.P. Møller - Mærsk faldt 1,4 pct. til kurs 56.300. Det danske containerrederi meddelte om overtagelsen af de resterende 50 pct. af tankrederiet Swift Tankers fra Teekay. Transaktionen, som vil gøre A.P. Møller Mærsk til eneejer af tankrederiet, og som inkluderer 13 mindre tankskibe, træder i kraft 1. juli. Vestas lukkede 0,3 pct. lavere i kurs 658, efter selskabet tirsdag fik sænket anbefalingen hos det amerikanske finanshus Piper Jaffray fra ""køb"" til ""neutral"". Carlsberg lukkede 1 pct. lavere i kurs 505. Konkurrenten Sabmiller meddelte tirsdag, at bryggeriet har opkøbt det russiske bryggeri Vladpivo, som har en årlig produktionskapacitet på 1 mio. hektoliter. Med opkøbet fortsættes de store bryggeriers interesse for det russiske marked, hvor Carlsberg i øjeblikket har en markedsandel på godt 38 pct. Coloplast lukkede uændret i kurs 425, efter mandagens fremgang på 3,3 pct. De britiske sundhedsmyndigheder starter en ny høringsrunde om sundhedsreformen, og forslaget blev positivt modtaget af Coloplasts administrerende direktør, Sten Scheibye. - Vi glæder os over, at det er bedre end det forrige, udtalte han til RB-Børsen.",2008-06-10T15:22:37+00:00,
https://www.dr.dk/nyheder/penge/lille-tilbagegang-til-c20-efter-gaarsdagens-rekord,"C20 indekset faldt 0,1 procent til 424,51 efter gårsdagens rekord. A.P. Møller-Mærsk steg yderligere Sværvægteren steg 0,8 procent til 53.900. De seneste to dages kursfremgang tilskrives både A.P. Møller-Mærsks dementi af tabte markedsandele på op til 40 procent i opkøbte P Nedlloyds samt forhåbningerne om et olieeventyr i Colombia. Novo Nordisk faldt på frygt Trods en positiv melding fra investeringsbanken Carnegie, der hævede sin fair værdi af aktien fra 490 til 568. faldt kursen 2,1 procent til 453. Novo Nordisk-investorerne afventer fredagens regnskabsaflæggelse fra insulinproducenten. Novozymes ned Det blev dagen derpå for Novozymes, som tabte 2,3 procent til kurs 470. Onsdag imponerede Novozymes i sin regnskabsaflæggelse, hvilket affødte et kurshop på 4,8 procent. Den stærke kursudvikling i Novozymes-aktien på det seneste, får analytiker Søren Samsøe til at sænke anbefalingen til ""køb"" fra ""stærkt køb"". Nordea lidt op Analytikerne har funderet over Nordeas kursfastsættelse efter det positive regnskab for tredje kvartal. Nordea er en af de lavest værdisatte banker, og Danske Equities finder banken attraktiv. Nordea steg 0,3 procent til kurs 81,0. Tab til SAS SAS faldt 1,2 procent til kurs 83. SAS annoncerede torsdag morgen, at hotelkæden Rezidor skal børsnoteres i Stockholm inden årsskiftet. SAS vil sælge 75 procent af Rezidor, der har en værdi på 8-9 milliarder svenske kroner. Topstigning til Topotarget Biotekselskabet Topotarget havde en suveræn dag med en stigning på 10,1 procent til kurs 37,2 efter bekræftelser om, at et nyt medikament mod kræft virker på mennesker.",2006-10-26T15:39:00+00:00,
https://www.dr.dk/nyheder/penge/c20-fulgtes-ned-med-europaeiske-aktier,"De danske aktier kom i modvind i onsdagens handel, og C20-indekset endte 0,9 procent lavere i 454,14. Samme sure stemning prægede de øvrige europæiske børser. Finanssektoren var fortsat presset efter spekulationer om den amerikanske investeringsbank Lehman Brothers. Et pænt amerikansk erhvervstillidsbarometer for servicesektoren formåede kun at skabe kortvarig positiv effekt, skriver RB Børsen. Nervøsitet om banker Banksektoren var under pres i onsdagens handel, og nervøsitetens omdrejningspunkt var spekulationerne om den amerikanske investeringsbank Lehman Brothers, som startede tirsdag. Danske Bank faldt to procent til kurs 157,5, mens Nordea tabte 1,3 procent til kurs 74,8. Aktieboks: NovozymesFald uden hisorie Største fald i C20-regi skulle findes hos Novozymes, som lukkede 3,4 procent lavere i 493,5. I modsatte endte lå Novo Nordisk som gik mod strømmen og steg 1,8 procent til 314,5. Begge udsving skete uden selskabsspecifikke nyheder. Modvind Vestas endte i den lave ende af det danske eliteindeks og faldt 1,9 procent til 670. Vestas annoncerede mandag, at den danske vindmøllekoncern åbner et udviklingscenter i Houston, Texas, og onsdag fulgte konkurrenten Siemens trop. Siemens Windpower vil åbne et udviklingscenter i byen Boulder i Colorado med omkring 50 ansatte. NKT op på konkurrentordre NKT lukkede 0,7 procent højere i 417, efter investorerne onsdag fik konkurrentnyt. Italienske Prysmian, som er konkurrent til NKT Cables, modtog onsdag en ordre på 650 millioner kroner i samme markedssegment som NKT Flexibles. Ordren er fra den brasilianske oliegigant Petrobras, og omfatter to og fire tommer rør. - Med indtoget fra en ny konkurrent på Flexibles marked er antallet af aktører steget fra tre til fire og umiddelbart er det ikke en fordel, men det ændrer jo ikke ved de gode udsigter for industriens stærke momentum de kommende år, udtaler aktieanalytiker hos Alm. Brand Markets, Thomas Hundebøll, til RB-Børsen. DSV lukker fladt DSV lukkede uændret i kurs 121,8, efter selskabet onsdag fik nedjusteret anbefaling hos HSBC. Storbanken sænkede anbefalingen af vejtransportkoncernen til neutral fra tidligere overvægt. Fald trods kontrakt FLSmidth faldt to procent til 577, trods en ny kontrakt på ingeniørarbejde og maskinleverancer til udvidelse af en eksisterende cementfabrik i Kuwait. Kontrakten har en værdi af 567 millioner kroner og vil bidrage positivt til FLSmidths indtjening, indtil udstyret er afsendt i midten af 2010. Ordren kommer ikke til at stå alene vurderede konvernchefen i FLSmidth. - Vi ser fortsat stor aktivitet i Mellemøsten, og det venter vi fortsætter de kommende år. På den baggrund venter vi flere ordrer af denne type i fremtiden, udtalte han til RB-Børsen. APM falder trods fyringer A.P. Møller - Mærsk, som lukkede 1,5 procent lavere i 58.000, svinger nu sparekniven over det kriseramte Lindø-værft på fyn. Værftet, der officielt hedder Odense Staalskibsværft, regner med at skulle fyre op mod 250 medarbejdere. Det oplyste bestyrelsesformand Lars-Erik Brenøe. Dryp på Auriga Auriga Industries svømmede mod strømmen og steg 4,1 pct. til 190, efter både Goldman Sachs og Morgan Stanley hævede kursmålet på den amerikanske Auriga-konkurrent Monsanto tirsdag.",2008-06-04T15:23:00+00:00,
https://www.dr.dk/nyheder/penge/fredagens-aktier-c20-loeftet-af-svenske-regnskaber,"Den positive stemning, der havde fat i de europæiske markeder, løftede også de danske aktier. C20-indekset lukkede 1,7 pct. højere i 429,84. Det svenske indeks førte an med en stigning på 3,3 pct. efter en stribe gode regnskaber, hvor specielt Ericsson overraskende markant, hvilket sendte mobilnetværksgigantens aktier op med knap 18 pct. - Det var generelt en positiv dag, og stemningsløftet kom i høj grad som følge af de gode svenske regnskaber fra Ericsson, Volvo og Teliasonera. Eftermiddagens svage amerikanske forbrugertillidstal fik kun marginal effekt i Europa, udtalte chefrådgiver Claus Paaske Larsen fra Nordea til RB-Børsen. Genmab-aktien fortsatte fredag sin seneste optur og lukkede 3,5 pct. højere i kurs 263. Det var største stigning i C20-regi. Genmab-direktør Jan G J van de Winkel tildeles 50.000 warrants for 3,9 mio. kr. Investorerne afventer fase III testresultater fra HumaxCD20-stoffet. De ventes præsenteret i slutningen af maj eller starten af juni. Lundbeck-aktien lukkede med næststørste stigning i C20-regi, idet aktien steg 2,6 pct. til 117. Stigningen skete uden selskabsspecifikke nyheder. Bang & Olufsen steg 1,3 pct. til kurs 280, efter at Bang & Olufsen Enterprise, der sælger komplette audio- og videoløsninger til hoteller og luksusboliger, sikrede en ny tocifret millionordre, der er blandt de 10 mest omfattende nogensinde. For at styrke Enterprise yderligere har Bang & Olufsen forfremmet Flemming Nielsen fra salgsdirektør til Managing Director. Novozymes steg 2,4 pct. til 425 efter torsdagens voldsomme stigning på 10,4 pct. i kølvandet af regnskabet for første kvartal. Regnskabet viste, at der er styrke i salget af enzymer til vaskemiddelproducenterne, og det sikrede en fastholdelse af bundlinjeprognosen for 2008. Analytikerne hos Standard & Poor's Equity Research fastholder en købs-anbefaling på Novozmyes-aktien, mens kursmålet blev hævet til 463 fra 422. Dampskibsselskabet Torm steg 3,2 pct. til kurs 160. Produkttankrederiet opjusterede fredag forventningerne til resultatet før skat til 250-270 mio. dollar. mod tidligere 210-230 mio. dollar. Opjusteringen kom som følge af slag af tørlastskibet Torm Marlene for 70 mio. dollar. Neurosearch steg 3,3 pct. til 280. Biotekselskabet indleder afgørende - pivotalt - fase III program med ACR16 til behandling af Huntingtons sygdom. Det er det første stof som Neurosearch fører i fase III. SAS lukkede 1,7 pct. højere i kurs 41,5. Lufthansas økonomidirektør, Stephen Gemkow, bekendtgjorde fredag, at Lufthansa vil købe majoriteten i BMI, som SAS ejer 20 pct. af. SAS fik fredag sænket anbefalingen til ""Hold"" fra ""Køb"" hos den amerikanske bankgigant Citigroup, mens den hollandske storbank ABN Amro sænkede sin anbefaling på SAS til ""Sælg"" fra ""Hold"". Dantherm faldt 5 pct. til 134, efter selskabets regnskab for første kvartal. Omsætningen steg med 9,2 mio. kr. til 494,2, mens driftsindtjeningen gik tilbage til 3,1 mio. kr. fra 4,9 mio. i samme kvartal i fjor. Dantherm fastholdt forventningerne til 2008.",2008-04-25T15:13:11+00:00,
https://www.dr.dk/nyheder/penge/c20-fald-efter-fire-dages-optur,"C20-indekset lukkede 2,0 pct. lavere i kurs 423,97, efter at kursfald tog til i styrke i løbet af dagen. Stemningen var også sur på globale aktiemarkeder, hvor de tre store europæiske indeks lå med fald mellem 1,3-1,9 pct. Faldene skyldes svage amerikanske nøgletal med dyk i New York-erhvervstilliden og i Michigans forbrugertillidsopgørelse. - Igen var finansaktierne i centrum grundet spekulationer om flere nedskrivninger efter nedskrivningerne hos den franske bank Natixis. De amerikanske nøgletal var også med til at give den sure stemning, hvor det blev til skuffelser fra Michigans forbrugertillidsopgørelse, Empire State og import/exportpriserne. Yderligere tyngede torsdag aftens meldinger fra Ben Bernanke, udtalte afdelingschef for skandinaviske aktier Ole Kjær Jensen fra Sydbank til RB-Børsen. Danske Bank lukkede 2,2 pct. lavere i kurs 175,8, mens Nordea endte 2,0 pct. lavere i kurs 72,3. Medicokoncernen Coloplast, som lukkede 3,6 pct. lavere i kurs 391,5, har fået et kedeligt stempel af den internationale investeringsbank Goldman Sachs, der torsdag aften tilføjede Coloplast-aktien til investeringsbankens såkaldte ""conviction sell list"". Goldman Sachs har et kursmål på 380 kr. pr. aktie. Coloplast er regnskabsaktuel på tirsdag. - Coloplast-aktien er tynget af meldingen fra Goldman Sachs, udtalte Ole Kjær Jensen. A.P. Møller - Mærsk smed 4,0 pct. til kurs 51.100. Det er ikke godt nyt for A.P. Møller - Mærsk og de andre store containerrederier, hvis de to store konkurrenter Neptune Orient Lines fra Singapore og tyske Hapag Lloyd slår pjalterne sammen. Det påpeger konsulentfirmaet Drewry Shipping Consultants efter fornyede rygter om en fusion af de to rederier. Tørlastrederiet D/S Norden lukkede 1,1 pct. højere i kurs 550, og dermed klarede rederiet sig bedst i C20-regi. Det sker, efter at branchen fik gode nyheder fra to fronter. - Tørlastraterne er steget i dag, men også nattens regnskab fra tørlastrederiet Dryships overraskede positivt, og understøttede udsigterne for tørlastbranchen, vurderede Ole Kjær Jensen. NKT-datteren Nilfisk havde fokus på det amerikanske, idet konkurrenten Tennant har købt Applied Sweepers, som er en skotsk producent af udendørs rengøringsmaskiner. Tennant kommer til at betale 68 mio. dollar (345 mio. kr.) for det skotske selskab, der sidste år omsatte for i alt 40 mio. dollar. Danske Nilfisk-Advance, som er datterselskab af NKT, har også et ønske om at vokse via opkøb. Generelt er der en konsolidering i gang i branchen for rengøringsmaskiner, hvor både Tennant og Nilfisk-Advance hører blandt de største aktører. NKT lukkede 2,6 pct. lavere i kurs 378. SAS endte 3,1 pct. til 40,7. Den spanske flygigant Iberia og Grupo Gestair meldte sig som interesserede blandt flyselskaber og kapitalfonde, der vil have fingrene i SAS-ejede Spanair. På First North dykker Nanocover 20 pct. til 3,2 kr. Det sker efter torsdagens fald på 28,6 pct. og onsdagens nedtur på 14 pct. Nanocover gik i frit fald efter afsløringen om at den dømte selskabstømmer Leif Bundgaard Hansen har ledelsesindflydelse på selskabet.",2008-02-15T16:18:00+00:00,
https://www.dr.dk/nyheder/penge/lille-stigning-i-c20-fokus-paa-renter,"Det danske aktiemarked oplevede en svingende dag, hvor rentemøder stjal overskrifterne. C20 indekset lukkede 0,4 procent højere i 447,6. ECB fastholdt renteniveauet i eurozonen, og ECB-chef Trichet fjernede spekulationerne om en rentestigning i februar. Det fik de europæiske kurser til at stige efter en overraskende renteforhøjelse fra Bank of England først havde ødelagt lidt af den positive stemning. Danske Bank og Novo Nordisk var i centrum. Danske Bank skal børsnotere DONG Det bliver Danske Bank, der sammen med finanshusene Citigroup og Morgan Stanley skal stå for børsnoteringen af DONG. Samtidig bliver Nordea centralt placeret i salgskonsortiet, meddelte Finansministeriet. Danske Bank lukkede 0,3 procent højere i kurs 248,8, mens Nordea lukkede 2,6 procent højere i kurs 87,8. Avisen The New York Times satte torsdag eftermiddag fokus på det amerikanske insulinmarked. 11 amerikanske guvernører har bedt den amerikanske sundhedsstyrelse om at lette vejen for salget af generisk insulin. Novo er blandt de dominerende virksomheder på det amerikanske marked. Salget af generisk insulin kan presse prisen på Novos amerikanske bestseller Novolin. Novo lukkede 0,2 procent lavere i kurs 479,0. Carlsberg stiger 1,1 procent Carlsberg fik hævet sit kursmål af finanshuset Goldman Sachs med 12 procent til 410 kroner og gentaget sin salgsanbefaling. Carlsberg har samtidig valgt at lukke produktionen af discountsodavand på trods af en markedsandel på 20 procent Markedet har ikke været lukrativt for Carlsberg. Bryggerigiganten endte 1,1 procent højere i kurs 561. FLSmidth fik en ordre på en produktionslinie til en cementfabrik i Irland. Ordrens værdi er på 390 millioner kroner FLS udtalte samtidig, at ordren vil bidrage positivt til FLSmidths indtjening frem til anlæggets idriftsættelse ved udgangen af 2008. FLSmidth Co. lukkede 0,3 procent lavere i kurs 355,5. Rockwool steg 4,2 procent Rockwool sluttede 4,2 procent højere i kurs 987. Sydbank gentog sin ""overvægt"" anbefaling og opjusterede skønnet for Rockwools afsluttede regnskabsår - 2006- med ca. 13 procent og med 4-5 procent for 2007. Nordea Markets løftede også sit kursmål til 1060 kroner fra 952 kroner Sanistål har købt beslagvirksomheden Carl F og venter, at det vil påvirke resultatet før skat i 2007 marginalt, mens resultatpåvirkningen i 2008 ventes at blive 25 til 35 millioner kroner, og i de efterfølgende år 45 til 50 millioner kroner pr. år. Sanistål lukkede 8,5 procent højere i kurs 955. Vinderup Bank opjusterede sine forventningerne til 2006 med hele 30 procent, således, at der ventes et overskud før skat på 12,5 millioner kroner Vinderup Bank endte 4,8 procent højere i kurs 1300.",2007-01-11T16:31:45+00:00,
https://www.dr.dk/nyheder/penge/c20-danske-aktier-kom-godt-fra-start,"De danske aktier oplevede til morgen en god stemning, idet optimismen fra de europæiske markeder forplantede sig til vores hjemlige himmelstrøg. C20-indekset steg 0,4 procent til 437,6, men aktieomsætningen lå dog på et meget lavt niveau. Novo Nordisk åbnede 0,1 procent højere i kurs 477,5 efter fredagens solide stigning på godt 2 procent Insulin-investorerne kiggede mod de amerikanske kanter, hvor konkurrenterne Eli Lilly og Amylin Pharma har fået godt nyt af sundhedsmyndighederne, FDA. Myndighederne har godkendt behandlingen med Byetta injektioner, som tillægges behandling, til patienter med diabetes 2. Det skrev Market Watch. Vestas frem Vestas åbnede 0,4 procent højere i kurs 230. Vindmøllekoncernen fik onsdag morgen roser med på vejen fra Dagbladet Børsen, som skriver, at Vestas vil være et skridt foran konkurrenterne i kampen om at levere møller til et australsk multimilliardprojekt i Californien. Det børsnoterede australske Allco-Group har planer om at investere 15 milliarder kroner i vindkraftanlæg. Steen Stavnsbo, som er tidligere udviklingsdirektør for NEG Micon, står i spidsen for Allco-Group. Uden markante nyheder kunne FLSmidth-investorerne notere sig største stigning i C20-regi, da FLSmidth -aktien steg 1,1 procent til kurs 353,5. Største fald i C20-regi kunne findes hos Carlsberg, som åbnede 0,2 procent lavere i kurs 555. Group 4 Securicor steg efter lille opkøb Group 4 Securicor, som blev udelukket af C20 indekset i december, åbnede 0,5 procent højere i kurs 20,8. Group 4 Securicor har lavet et af de mindre virksomhedsopkøb, da vagt- sikkerhedsselskabet har smidt 1,8 millioner euro (13,6 millioner kroner) på bordet for hollandske Tuin. Blandt de illikvide papirer var fokus på Live Networks, som åbnede 7,4 procent lavere i kurs 2,9. Holdingselskabet nedjusterede sent fredag overskudsforventningerne til 1 millioner kroner fra tidligere 122 millioner kroner, da selskabet ikke har kunne afhænde sine aktier i Europe Vision Plc. (EV) inden 1. januar. Danware fortsatte sin optur efter fredagens ambitiøse prognoser for 2007. Danware, som laver uddannelsessoftware, åbnede 4,8 procent højere i kurs 110. Fra de islandske kanter kom der også nyt til luftfartsbranchen fra FL Group, som står bag lavprisselskabet Sterling. Det opkøbsivrige islandske selskab har opkøbt 5,98 procent af American Airline, som hører til blandt de største amerikanske flyselskaber. Det skandinaviske flyselskab, SAS, åbnede uændret i kurs 94.",2006-12-27T09:44:00+00:00,
https://www.dr.dk/nyheder/penge/c20-vestas-traekker-ned-efter-regnskab,"Investorerne havde opmærksomheden rettet mod Vestas, som skuffede investorerne med halvårsregnskabet. Det fik investorerne til at trykke på salgsknappen, og Vestas-aktien dykkede. Stemning hos de øvrige C20 medlemmer var mat, og hovedparten af C20 medlemmerne åbnede i rødt felt, men dog kun med små forskydninger. C20 indekset lå torsdag morgen 0,7 procent lavere i 377,14. Blandt sidepapirerne leverede Parken et kurshop i sejrsrus. Vestas skuffede Vestas skuffede investorerne med en omsætningsfremgang på 42 procent til 1,62 mia. euro, hvilket var lavere end analytikerestimatet på 1,697 mia. euro, som RB-Børsens analytikerpanel havde ventet. Driftsindtjeningen (EBIT) viste et overskud på 34 millioner euro efter tabet på 78 millioner euro for samme periode i fjor. Analytikerne havde her indstillet sig på en driftsindtjeningen på 44 millioner euro i halvåret. Vestas gentog forventningerne til helåret 2006. Her havde flere analytikere ventet, at Vestas ville hæve salgsprognosen grundet det massive boom som branchen oplever. Vestas gled 6,1 procent lavere til kurs 159,3. Vestas hæver lønsomheden Den danske vindmøllekoncern Vestas er godt på vej til at løfte lønsomheden i det turbulente selskab. Men mangel på komponenter rammer Vestas. - Det ser ud til at omsætning og indtjening er lavere end ventet. De følger planen, men bliver ramt af komponentmangel. Regnskabet indeholder ingen store negative overraskelser, men aktien vil nok opleve et lille tilbagefald, vurderede Sydbanks analytiker Jacob Pedersen overfor RB-Børsen. - Regnskabet er pænt uden at være prangende. Der er ingen opjustering, og det vil måske skuffe nogle, men Vestas holder nu hvad de lover, og risikoen for potentielle skuffelser fra Vestas er blevet langt mindre, siger analytiker Stephen Rammer fra Alm. Brand Bank til RB-Børsen. Fokus på Mærsk-konkurrent A.P. Møller - Mærsk åbnede 0,7 procent lavere i kurs 43.600. Rederikoncernen er i gang med et større nybygningsprogram inden for tankskibe. Flåden hos Mærsk Tankers, der er tankskibsdivisionen i A.P. Møller-Mærsk, ventes at vokse eksplosivt og kan ved udgangen af 2008 udgøre op mod 80 produkttankskibe, skrev shippingavisen Lloyd's List torsdag. APM Terminals' asiatiske konkurrent Hutchison Whampoa, der blandt andet ejer havneoperatøren Hutchison Port Holdings, har fordoblet sit halvårsoverskud til 18,8 mia. hongkong dollar i første halvår af 2006. Fremgangen kommer på baggrund af, at selskabet har solgt 20 procent af Hutchison Port Holdings til den Singapore-baserede havneoperatør PSA. Parken kraftigt i vejret Parken Sport & Entertainment sprang 26,2 procent højere til kurs 1200 efter at FCK vandt over Ajax og dermed kvalificerede sig til Champions League. Deltagelsen blandt de store europæiske klubber vil ifølge flere medier minimum give en engangsindtægt i omegnen af 50 millioner kroner Maconomy blev handlet 5,1 procent lavere til kurs 11,1. Softwareselskabet tabte onsdag mere end 3 procent efter regnskabsfremlæggelsen, hvor selskabet fastholdt prognosen for helåret 2006, da væksten i andet halvår ventes lavere.",2006-08-24T09:22:01+00:00,
https://www.dr.dk/nyheder/penge/c20-saetter-sig-02-procent,"Investorerne oplever her til morgen en meget stille åbning med en vigende udvikling på Københavns Fondsbørs. C20-indekset sætter sig 0,2 procent til 490,45. Det bliver også til marginale udsving på tre store europæiske fondsbørser. Investorerne havde dog et godt øje til FLSmidth-aktien, som igen svømmer mod strømmen. FLSmidth-aktien fortsatte sit gode tråd, og aktien åbner 1,7 procent højere i kurs 533. FLSmidth landede torsdag en russisk gigantordre på 1,2 milliarder kroner. Ordren er indgået med Eurocement Group, der ifølge FLSmidth er en førende cementproducent i Rusland. - Det er en strategisk god ordre - både fordi den gamle teknologi skal udskiftes, og fordi der er mange infrastrukturopgaver osv. Og det er også godt, fordi det russiske marked supplerer FLSmidths eksisterende portefølje i Mellemøsten, USA, Nordafrika, Vietnam og ikke mindst Indien, der er et ""guldmarked"" for dem, sagde Sydbank-analytiker Holger Smitt til RB-Børsen. Fokus på Danisco Spekulationer om Danisco hos Business.dk kaster lidt ekstra fokus på ingrediens- og sukkerproducenten. Danisco stiger 0,3 procent til kurs 400. Business.dk skriver, at både bønder og pensionskapital viser overraskende interesse for at komme i spil som en del af det fremtidige ejerskab af Danisco Sukker. Modellen har været afprøvet uden succes i kødbranchen. Lundbeck-aktien bliver fredag pillet af Goldman Sachs udvalgte salgsliste. Lundbeck falder 0,9 procent til kurs 144,8. Mærsk falder 0,7 procent A. P. Møller - Mærsk, som åbner 0,7 procent lavere i kurs 68.800, har været igennem en usædvanlig hård periode med gigantunderskud i containerrederidelen efterfulgt af turbulens på ledelsesgangen. Nu er hullet lappet i Maersk Line, og det går fremad igen. Det skriver Berlingske Tidende. - Vi regner med et lille overskud i 2007, yderligere en pæn forbedring i 2008, men vi ser nok først et resultat, som vi vil betegne som tilfredsstillende, i 2009. Det er vores målsætning, sagde skibsreder Eivind Kolding til Berlingske Tidende. Den hårdt ramte SAS-aktie åbner 1,1 procent lavere i kurs 91 efter de seneste kurssmæk. Mangel på uddannede mekanikere og centrale reservedele kan forsinke idriftsættelsen af de stormombruste Dash-fly. Det skriver Dagbladet Børsen.",2007-09-21T07:53:20+00:00,
https://www.dr.dk/nyheder/penge/fredagens-aktier-c20-knockoutet-af-bekymringer,"Aktieboks: C20 aktieindekset i dag Den globale frygt for et kollaps i det amerikanske kreditmarked fortsatte fredagen igennem. Det medførte endnu et sæt massive kurstab i Europa, og fondsbørsen i København holdt sig heller ikke tilbage. C20-indekset holdt torsdagens nedtur og raslede 2,4 procent ned til 478,50. Subprime skaber panik - Der er nogle reelle udfordringer omkring subprimelån og prisfastsættelse af obligationer, hvor der er en uigennemskuelighed, så vi ikke kan få konkrete tal for, hvem der er udsatte for denne her eksponering. Og når folk så samtidig går i panik, så giver det den tumult på markedet, sagde analytiker Per Hansen fra Jyske Bank til RB-Børsen. Nordea og Danske Bank hårdt ramt Den finansielle sektor er selvsagt hårdt ramt af frygten vedrørende kreditmarkedet. Danske Bank lukkede 2,4 procent lavere i kurs 217,8, efter at storbanken torsdag smed 3,9 procent Citigroup sænkede kursmålet på Danske Bank med 10 kr. til 260 kr., efter at banken torsdag leverede et lidt skuffende halvårsregnskab. Den nordiske storbank Nordea smed betydelige 4,6 procent til kurs 83,3, mens Sydbank tabte hele 3,8 procent til kurs 252. A.P. Møller blev også drevet med af den negative bølge. Uden de store nyheder for A.P. Møller - udover et negativt marked - faldt selskabets B-aktier 2,6 procent til 67.500 kr. FLS lukkede højere FLSmidth lukkede 0,9 procent højere i kurs 455 i et surt marked. Cementfabriksproducenten venter i løbet af to til tre år, at de årlige synergieffekter fra købet af det canadiske GL vil blive på 200 millioner kr. før overskud og finansielle poster. FLS vil først oplyse påvirkningen på indeværende regnskabsår i forbindelse med halvårsregnskabsaflæggelsen om knap 14 dage. - Der er ingen tvivl om, at det relativt høje niveau for synergieffekter yderligere styrker indtrykket af, at købet er attraktivt for FLSmidth - både strategisk og i form af de økonomiske gevinster, de får ud af det, sagde analytiker Michael Nielsen fra Jyske Bank. Betydeligt minus til Vestas og GN Store Nord Flere af selskaberne i C20 lukkede med betydelige tab. Vestas smed 4,4 procent til kurs 345,5, mens GN Store Nord tabte 3,8 procent til kurs 57,3. Efter onsdagens regnskab fra Carlsberg mener Finansbanken ikke, at der er det store potentiale i aktien på kort sigt grundet stigende råvarepriser og det øgede investeringsniveau. Carlsberg faldt 2,8 procent til kurs 669. SAS beholder anbefaling trods fald Finanshusene reagerede negativt på torsdagens regnskab fra SAS, der faldt massive 10,0 procent til kurs 103. Jyske Bank nedjusterede anbefalingen til ""akkumuler"" fra ""køb"" samtidig med at kursmålet sænkes til 130 kr. fra 150 kr. Danske Equities nedjusterer estimaterne for indtjeningen i helårsregnskabet med 13 procent, men fastholder anbefalingen ""akkumuler"". - Den nye strategiplan fra SAS har styrket vores tillid til indtjeningspotentialet hos SAS. Frasalg af Spanair og British Midland kan give positivt fokus og kan blive til overraskende høje priser, skrev analytiker Michael Nielsen fra Jyske Bank.",2007-08-10T15:23:00+00:00,
https://www.dr.dk/nyheder/penge/c20-i-frit-fald-hele-torsdagen,"Aktieboks: C20 aktieindeks De danske aktier fulgte torsdag med på den globale bekymring for det sekundære amerikanske lånemarked. Det udmundede i et kraftigt faldt i C20-indekset, der lukkede 2,6 procent lavere i 490,10. Danske Bank, Novozymes og SAS kom med halvårsregnskaber, der skuffede investorerne. Danske Bank: -3,9 procent Danske Bank faldt 3,9 procent til kurs 223. Danmarks største bank aflagde halvårsregnskab, der kom ind lige under markedets forventninger. Resultatet efter skat blev bedre end ventet som følge af den nye erhvervsskattepakke og på den baggrund opjusterede Danske Bank forventningerne til helåret. Jyske Bank lukkede 4,5 procent lavere i 412,5, mens Nordea tabte 1,7 procent til 87,3. Sydbank smed 2,6 procent til kurs 262. - Regnskabet fra Danske Bank er lidt under konsensus og måske en spids lavere end vores forventninger. Banken opjusterer, men det er primært som følge af den nye skattelovgivning, fastslog senior account manager Martin Munk fra Jyske Markets. Novozymes: -4,4 procent Novozymes lukkede 4,4 procent lavere i kurs 669 efter onsdagens fremgang på markante 6,4 procent Forventningerne til årets overskud efter skat opjusteres grundet mindre skattebetalinger. Novozymes' regnskabstal for omsætningen, og indtjeningen lå stort set på linje med analytikerprognoserne. - Markedet har store forventninger til Novozymes og er vant til, at selskabet slår forventningerne, sagde chef for sales trading Mads Zink fra Danske Markets til RB-Børsen om baggrunden for faldet. SAS dykkede 9,1 procent SAS, der faldt markante 9,1 procent til kurs 114,5, aflagde halvårsregnskab. SAS skuffede investorerne på indtjenings- og omsætningstallene. SAS venter fortsat pæn passagervækst på de fleste markeder og ser ikke tegn på konjunkturafmatning. Der er dog fortsat usikkerhed om vækst, konkurrence og brændstofpriser. - Et joint venture med Lufthansa og British Midland gav større underskud end forventet, SAS havde også en større end ventet negativ påvirkning fra valutaudsving og endelig ramte kabinepersonalets strejker hårdere end ventet, sagde analytiker Michael Nielsen fra Jyske Bank. Lille fald for FLS FLSmidth, der faldt 1,9 procent til 451, skal som ventet levere en produktionslinie til Syrien. Ordren har en værdi på 840 millioner kr. og vil bidrage positivt til indtjeningen frem til 2009. S Equity opjusterede kursmålet på Carlsberg til 625 kr. fra 547 kr. efter onsdagens halvårsregnskab, mens Danske Equities opjusterede anbefalingen af bryggeriaktien til ""hold"" fra ""reducer"". Flere andre tabte også stort Carlsberg faldt 4,0 procent til kurs 688. Der var massive tab på fondsbørsen. Således lukkede Lundbeck 3,5 procent lavere i kurs 131,8, mens Topdanmark mistede 3,9 procent til kurs 921. D/S Torm tabte 4,7 procent til kurs 202,3, mens D/S Norden tabte 9,0 procent til kurs 413,5. Novo Nordisk, der lukkede 3,9 procent lavere i kurs 592, blev nedjusteret til ""ligevægt"" fra ""overvægt"" af Lehman Brothers.",2007-08-09T15:22:41+00:00,
https://www.dr.dk/nyheder/penge/daarlig-amerikansk-stemning-sender-c20-ned,"Stemningen på de europæiske fondsbørser blev igen tynget af udviklingen på aftenens amerikanske markeder. Alle de tre store europæiske fondsbørser oplevede tilbagegang i onsdagens første handel. C20-indekset åbnede 0,8 procent lavere i 506,71. GN store Nord, som åbnede 1,5 procent lavere i kurs 64,25, fik regnskabsnyt fra den amerikanske konkurrent Plantronics, som kæmper om markedsandele med GN Netcom. Plantronics fik en omsætningsfremgang på 5,6 procent til 206 millioner dollar i kvartalet. Plantronics-aktien steg godt 5 procent i eftermarkedet. Novozymes åbnede 1,6 procent lavere Finske Outotec, der er konkurrent til FLSmidth-divisionen FFE Minerals, kom ud af første halvår 2007 med et overskud på 40 millioner euro før skat efter et overskud på 16 millioner euro for samme periode i fjor. Outotec venter fremgang fortsat markant fremgang i driftsmarginalen. FLSmidth åbnede 1,4 procent lavere i kurs 483. Novozymes, som åbnede 1,6 procent lavere i kurs 676, fik ekstra opmærksomhed. Trods den seneste måneds massive kursstigninger i Novozymes-aktien gentog Danske Equities tirsdag sin akkumuler-anbefaling og gav aktien et kursmål på 750. Danske Equities venter, at Novozymes opjusterer resultatestimaterne senere på året og venter også et stærkt resultat for andet kvartal. På grund af den meget stærke salgsvækst af ethanol-enzymer, det forbedrede udsyn på vaske-enzymer samt købet af Biocon, hæver Danske Equities estimaterne for 2007 til 2010. Fokus på bankregnskaber Banksektorens aktier er også i rampelyset. Jyske Bank leverede tirsdag et overraskende godt halvårsregnskab, hvor indtjeningsevnen imponerede. Jyske Bank åbnede 0,9 procent lavere kurs 432. Sydbank faldt 0,9 procent til kurs 277, mens Danske Bank åbnede 0,7 procent lavere i kurs 228. Onsdag morgen afleverede FIH Erhvervsbank halvårsregnskab. Regnskabet indeholdt en opjustering af helårsprognosen. NKT Holding, som ejer NKT Cables, åbnede 0,8 procent lavere i 590. NKT Cables-konkurrenten, franske Nexans, kom ud af første halvår med et fald i overskuddet på 44 procent til 119 millioner euro, mens omsætningen steg 100 millioner euro til 3,8 milliarder euro.",2007-07-25T08:09:54+00:00,
https://www.dr.dk/nyheder/penge/aktier-maersk-og-flsmidth-trak-c20-op,"Mandagens store opmærksomhedssluger blev A.P. Møller - Mærsk, som oplevede en solid kursfremgang i kølvandet af spekulationer om et aktiesplit. FLSmidth fik også udnyttet mandagens positive stemning på aktiemarkeder, hvilket blev understøttet af en købsanbefaling fra Alm. Brand. I den triste ende af skalaen lå William Demant. Alt i alt endte C20-indekset 0,7 procent højere i lukke 501,19, hvilket er ganske tæt på seneste rekord. Rygter om aktiesplit hos Mærsk A.P. Møller - Mærsks B-aktie lukkede 2,7 procent højere i rekord 71.700. I markedet florerede mandag rygter om et muligt aktiesplit hos A.P. Møller - Mærsk. - Der er rygter om, at Mærsk vil splitte aktien 1:10. Det vil gøre aktien mere appetitlig over for små og mellemstore investorer. Det kan måske også være et led i en fornyelsesproces, konstaterede analytiker Stephen Rammer fra Alm. Brand Bank over for RB-Børsen. Købsanbefaling til FLSmidth FLSmidth lukkede 1,6 procent højere i kurs 452. Alm. Brand Henton indledte mandag sin dækning af FLSmidth-aktien, som fik en købsanbefaling og et kursmål på 500 kroner. - Vi imødeser en positiv nyhedsstrøm i de kommende kvartaler indeholdende annonceringen af nye ordre især på maskiner og udstyr fra Minerals. I 3. kvartal ventes den endelige afslutning af købet af canadiske GL, og eventuelle omkostningssynergieffekter vil være positiv for vores estimater, skrev Alm. Brand Henton. Danisco godt i gang med aktietilbagekøb Danisco lukkede 0,2 procent højere i kurs 416. Fødevareingrediens- og sukkerproducenten har tidligere annonceret et aktietilbagekøbsprogram på 500 millioner kroner Danisco har nu opkøbt 35 millioner kroner af egne aktier. Aktierne er købt til en gennemsnitskurs på 418,82 kroner. Konkurrenten og sukkerproducenten Tate & Lyle steg godt og vel 4 procent, efter at Credit Suisse hævede sin anbefaling på den britiske sukkeraktie til ""outperform"" fra ""neutral"". Udfordringer for Vestas Vestas lukkede 0,7 procent højere i kurs 372,5. Vindmølleproducenten står over for store udfordringer i fremtiden. Specielt på kort sigt. - Vi er fortsat positive over for aktien på lang sigt, og ser et stort potentiale i den. Men Vestas står over for en række udfordringer, og det vil vi gerne gøre opmærksom på, sagde senioranalytiker i Nordea Nils Lundsby til RB-Børsen. Intet nyt er dårligt nyt Blandt C20-medlemmerne klarede William Demant sig dårligt. Aktierne fra høreapparatproducenten tabte 2 procent til 535. Det skete, uden at investorerne havde fået børsnyt fra selskabet. Byggeaktier i fokus Blandt sidepapirerne var fokus på leverandørerne af byggematerialer. Isoleringskoncernen Rockwool sluttede 2,5 procent højere i 1815. Betonelementproducenten H+H International steg 5,7 procent til kurs 2694, mens Spæncom vandt 3,6 procent til kurs 2746.",2007-07-09T15:29:23+00:00,
https://www.dr.dk/nyheder/penge/c20-kaempede-sig-til-paent-plus,"Efter at C20-indekset hele mandagen havde kæmpet for sit plus, lukkede eliteindekset med en fin fremgang på 0,3 procent til 485,30. Stemningen på de globale aktiemarkeder fik et løft i den sene handel, idet den amerikanske ISM-rapport indikerede øget vækst kombineret med mindsket inflationspres. Hos de cykliske transportaktier blev det til fremgang i D/S Torm og DSV's aktier. Rederiaktien lukkede 1,7 procent højere i kurs 210, mens vejtransportaktien sluttede 1,4 procent højere i kurs 109,8. Vestas lukkede 0,8 procent højere i kurs 367, efter at vindmølleproducenten var aktuel med en amerikansk gigantordre. Vestas skal levere 182 stk. V82-1,65 MW vindmøller til selskabet BP Alternative Energy North America. Ordren omfatter levering og idriftsættelse af vindmøllerne, og levering påbegyndes i tredje kvartal 2008.",2007-07-02T15:34:49+00:00,
https://www.dr.dk/nyheder/penge/c20-abnede-03-procent-hojere,"Det blev her til morgen til kursfremgang i en rolig handel hos C20-medlemmerne, efter at investorerne også oplevede stigninger på de tre store europæiske fondsbørser. C20-indekset åbnede 0,3 procent højere i kurs 480,15. Opmærksomheden blev rettet mod Keops, som fik fredag morgen et opkøbstilbud fra Stodir på 24 kroner pr. aktie. Kæmpe ordre til Vestas-konkurrent Vestas, som åbnede 0,4 procent højere i kurs 362,8, kunne fredag morgen se konkurrenten Suzlon lande en kæmpeordre på 300 MW af det amerikanske selskab PPM Energy, der har hjemme i Portland i staten Oregon. Kontrakten er en af de største enkeltstående ordre i både Suzlons og amerikansk vindenergis historie. - Vi ser det som positivt for Vestas, at der kommer de her store ordre fra det amerikanske marked. Og Vestas selv får - og har da også fået - store kontrakter derovre selv. Vi ser det som et tegn på, at der er rigtig gode markedsvilkår på det amerikanske marked. Men umiddelbart får Suzlons aftale ingen konsekvenser for Vestas-aktien, siger Jyske Markets Martin Munk til RB-Børsen. Novozymes stiger 1,5 procent Carlsberg åbnede 0,9 procent højere i kurs 655, efter at Reuters torsdag aften satte fokus på muligheden for et Carlsberg-opkøbstilbud på samarbejdspartneren Scottish Newcastle. Emnet har tidligere floreret på rygtebørsen. Novozymes, som åbnede 1,5 procent højere i kurs 627, har fået adgang til forskning i og udvikling af kenyanske mikroorganismer mod royalty og overførsel af teknologi til Kenya. I samme ombæring beskylder Kenya den Danisco-ejede enzymproducent Genencor for bio-pirateri. Det skriver nyhedsbureauet Thomson Financial. Danisco åbnede uændret i kurs 412,5. Genmab går 2 procent tilbage Genmab tabte 2,0 procent til kurs 351, efter at biotekselskabet har fået alle rettigheder til HuMax-CD4 antistoffet tilbage fra Merck Serono S.A., oplyste biotekselskabet. Genmab planlægger at fortsætte de eksisterende kliniske programmer for HuMax-CD4 til behandling af non-kutant T-cellelymfom og kutant T-cellelymfom (CTCL). Ejendomsudviklingsselskabet Keops steg massive 6,8 procent til kurs 23,5, efter at Stodir gav Keops-investorerne et tilbud på 24 kroner per aktie eller en ombytning med Stodir-aktier. Tilbudet er betinget af at Stodir når accept fra 90 procent Planen er at afnotere Keops og notere Stodir på fondsbørsen.",2007-06-29T08:23:20+00:00,
https://www.dr.dk/nyheder/penge/sas-floej-fra-de-andre-i-c20,"C20-indekset lukkede 0,9 pct. lavere i 478,24. Bang & Olufsen og FLSmidth trak noget af opmærksomheden, idet de begge fik positive kommentarer med på vejen af analytikerne. SAS steg på rygterne om et frasalg af dele af koncernen. Bang & Olufsen lukkede 2 pct. lavere i kurs 655, efter at selskabets fik opløftende ord med på vejen fra Sydbank. Banken hævede sin anbefaling til overvægt. - Vi har igennem lang tid betragtet B&O som et meget veldrevet selskab med et stort indtjeningspotentiale. En høj prisfastsættelse har dog gjort aktien mindre interessant, men med den nuværende prisfastsættelse, er B&O-aktien nu væsentlig mere attraktiv end længe, skrev analytiker Jacob Pedersen fra Sydbank. FLSmidt ned FLSmidth lukkede 2,9 pct. lavere i kurs 421,5 efter mandagens kurshop på 4,6 pct. FLSmidth landede mandag en gigantordre på 1,25 mia. kroner fra Gulf Cement Company i Qatar. Danske Equities fastholder sin ""købs-anbefaling"" og kursmålet 483. - Vi ser ingen tegn på en afmatning i cement- eller mineralsektoren, og med turn key-projekter, der udgør en mindre del af omsætningen fra 2008, højere lønsomhed fra stigende salg til aftermarkedet og stadig ukendte synergier fra det ventede køb af GL&V Process, så er der stadig fest for FLSmidths aktionærer, skrev analytikerne Stig Frederiksen og Daniel Patterson fra Danske Equities. TrygVesta og SAS op APM Terminals forstærker sin position i Sydøstasien. Således åbner selskabet en havn i Vietnam, hvilket bliver selskabets tredje havn i regionen. A.P. Møller-Mærsks B-aktie faldt 1,4 pct. til kurs 63.900. TrygVesta lukkede uden nyheder med den største stigning i C20-regi på 1,2 pct. til kurs 440,5. SAS lukkede 3,2 pct. højere i kurs 129. Datterselskabet SAS Ground Services har fået en ordre fra Turkish Airlines i Heathrow lufthavn. Netop Ground Services nævnes af rygtesmedene som et muligt frasalgsemne, ligesom Spanair er i luften. - Det er vigtigt at få et fokuseret SAS. Så hvis man sælger Spanair, der klart ligger i periferien af SAS' område, vil det egentlig ikke komme som den store overraskelse, sagde SAS-analytiker Jacob Pedersen fra Sydbank. Bavarian faldt Bavarian Nordic fik nedjusteret sin anbefaling af Danske Equities til ""hold"" fra ""køb"". Finanshuset har en fair value på 569 kr. Bavarian lukkede 4,6 pct. lavere i kurs 562. Nordic Tankers havde første handelsdag. Udbudskursen for de nye aktier blev sat til 85 kr. Nordic Tankers lukkede i kurs 90. Nordic Tankers havde travlt med at bruge emissionsprovenuet og har således allerede i dag, tirsdag, købt en kemikalietanker i Grækenland.",2007-06-12T15:14:46+00:00,
https://www.dr.dk/nyheder/penge/aktier-spaendingen-laa-uden-c20,"Det blev en stille fredag for C20-indekset. Eliteindekset lukkede 0,28 procent lavere i 497,59. Entreprenørerne var i centrum med regnskaber fra Højgaard Holding og Monberg & Thorsen, men også torsdagens regnskabsaktuelle var i spil. Topdanmark for dyr Topdanmark-aktien er ifølge Jyske Bank for dyr. Banken nedjusterer derfor sin anbefaling til ""reducer"" fra ""køb"". Jyske Bank har et 12-måneders kursmål på 1140 kroner Forsikringsselskabet faldt 0,9 procent til kurs 1031, mens konkurrenten Trygvesta lukkede 1,1 procent højere i kurs 472. Torm-aktien fastholdes Jyske Bank fastholder sin købsanbefaling på Torm-aktien og hæver kursmålet til 250 kroner. Rederi-aktien steg 1,4 procent til kurs 212,5. Vestas taber budkrig Vestas lukkede 1,2 procent lavere i kurs 383. Budkrigen om konkurrenten Repower ligner et afsluttet kapitel den indiske vindmølleproducent Suzlon, som vinder. - På den korte bane er det ikke umiddelbart negativt for Vestas, at Suzlon kan ende med at overtage Repower, sagde analytiker Jesper Frederiksen fra Jyske Bank til RB-Børsen. Højgaard med regnskab Entreprenørselskabet MT Højgaard (MTH) kom med førstekvartals regnskab. Overskuddet steg godt 100 procent 31 millioner kroner efter skat. MTH fastholder forventningerne til helåret. Højgaard Holding, der ejer 54 procent af MTH, kom ligeledes med kvartalsregnskab. Højgaard fik en resultatfremgang til 21 millioner kroner før skat fra 9 millioner kroner. Højgaards A-aktie steg 3,3 procent til kurs 232. Monberg & Thorsen i hopla Monberg & Thorsen, der ejer de resterende 46 procent i MTH, lukkede 1,9 procent højere i kurs 535. Monberg & Thorsen var ligeledes regnskabsaktuel. Rockwool fortsatte stigning Rockwool, der tirsdag kom med chokregnskab med kæmpe kurshop på 21 procent til følge, steg fredag 6,2 procent til kurs 1637. RTX fortsatte nedtur RTX Telecom fortsatte torsdagens nedtur, hvor RTX-aktien faldt 16,7 procent. Nedturen blev udløst af et sløjt halvårsregnskab. RTX lukkede fredag 4,6 procent lavere i kurs 52,5. H+H fik hævet kursmål H+H International, der fremstiller betonelementer, fik oven på torsdagens positive regnskab hævet sit kursmål af Gudme Raaschou med 300 kroner til 2400 kroner. Samtidig fastholder finanshuset anbefalingen ""akkumuler"". H+H lukkede 4,2 procent højere i kurs 2250. NKT i købsanbefaling Kursmålet for NKT, der steg 1 procent til kurs 530, hæves til 570 fra 520 af Danske Equities. Samtidig fastholdes anbefalingen ""køb"". Danske Equities bemærker at alle divisioner virker stabile. Keops i lille fald Ejendomsselskaberne med Keops i centrum har været omkredset af islandske investorerne de seneste dage. Keops lukkede 0,9 procent lavere i kurs 22,4, mens Nordicom fredag steg 4,6 procent til kurs 795, og Sjælsø Gruppen lukkede 6,3 procent højere i kurs 235. Succes for Parken Parken aflagde kvartalsregnskab, der viste en imponerende overskudsfremgang på 209 procent til 96 millioner kroner før skat. Investorerne kvitterede med at sende Parken 0,8 procent højere i kurs 1880. (Kilde: RB-Børsen)",2007-05-25T16:06:35+00:00,
https://www.dr.dk/nyheder/penge/alle-c20-aktier-aabnede-med-fald,"De danske aktier havde en skidt morgen, idet stemningen på Københavns Fondsbørs var trykket af faldene på de udenlandske fondsbørser.Aktieboks: C20-indekset De tyve største aktier åbnede alle med fald, og C20-indekset lå 0,9 procent lavere i 485,33 et kvarter efter markedets åbning. Herhjemme havde A. P. Møller - Mærsk havde øjnene rettet mod Tyskland, efter nogle dage med gode nyheder fra konkurrerende rederier, der har trukket aktien pænt op. Tyske underskud rammer Mærsk A.P. Møller - Mærsks B-aktie tabte 0,6 procent til kurs 62.400. APM har fokus rettet mod Tyskland og regnskabet fra TUI Group. Selskabet har sine hovedaktiviteter i rejsebranchen, men ejer også containerrederiselskabet Hapag-Lloyd, som er den fjerdestørste aktør i containerbranchen. Rederiaktiviteterne øgede tabene grundet lavere fragtrater, skriver TUI i regnskabet. TUIs tab på 117,2 millioner euro i første kvartal var dog mindre end analytikernes prognose på minus 270 millioner euro. TUI venter en svag vækst i fragtraterne i andet halvår af 2007 efter faldene i 2006. Novozymes jagter partner Novozymes tabte 1,4 procent til kurs 575. Enzymproducenten er på vej med produkter til den kemiske industri, skriver brancheavisen Ingeniøren. På den baggrund jagter Novozymes ifølge avisen en partner. - Vi skal udvikle teknologier, som kan erstatte den kemiske produktion af kemikalier med bioteknologiske processer, siger Steen Riisgaard, der er administrerende direktør for Novozymes. Pharmexa falder før regnskab Pharmexa, som smed 3,8 procent til kurs 17,8, ventes at aflægge regnskab ved 12-tiden. Fokus er på pipeline, og hovedsagligt produktet GV1001 mod kræft i bugspytkirtlen, leveren og lungerne. Men regnskabet vil stå i skyggen af, at de amerikanske sundhedsmyndigheder (FDA) har bedt det amerikanske biotekselskab Dendreon om flere data om produkt Provenge (prostatakræft). Det sendte onsdag Dendreon-aktien i frit fald fra 18 dollar. Torsdag lukkede Dendreon i 5,54 dollar, og aktien tabte endda yderligere 10 procent i eftermarkedet. - En godkendelse af Provenge kunne ellers være positivt for Pharmexa, idet det ville have været en blåstempling af aktivimmunterapi og dermed øge de store medicinalselskabers interesse for området, udtaler aktieanalytiker Peter Bertram Andersen fra Jyske Bank.",2007-05-11T08:02:06+00:00,
https://www.dr.dk/nyheder/penge/c20-stiger-gn-store-nord-mest,"GN Store Nord stjal i dag hovedparten af investorernes opmærksomhed grundet massiv kursfremgang, imens var Daniscos kursfremgang af mere moderat karakter trods selskabets annoncerede frasalg af aroma-divisionen. Kursstigninger hos Vestas og Danske Bank var også med til at trække C20-indekset 0,5 procent højere i lukkerekord 491,65. GN Store Nord stiger 4,5 procent GN Store Nord lukkede 4,5 procent højere i kurs 64. Analytikere hos Jyske Bank og Danske Bank var aktuelle med vurderinger af GN, efter at de havde studeret selskabets regnskabsaflæggelse fra seneste uge. Jyske Bank hævede sin anbefaling til køb og gav et kursmål på 75 kroner - GNs omsætning blev væsentligt dårligere end ventet primært grundet udviklingen i mobil headset-enheden. Til gengæld var indtjeningen i CC og Resound bedre end ventet. Derfor er værdien af Resound højere end tidligere antaget, skrev bankens analytiker Rune Møller. Danske Bank hævede sit kursmål på GN-aktien med 5 kroner til 67 kroner, og hævede anbefalingen til ""hold"". Lille stigning til Danisco I kølvandet efter Daniscos annoncerede frasalg af aroma-divisionen lukkede Danisco-aktien 0,5 procent højere i kurs 482,5. Allerede onsdag og torsdag steg Danisco-aktien grundet frasalgsrygterne. - Nu sætter Danisco handling bag ordene i strategien om ""Unfolding the Potential"", og det er positivt, lyder det fra aktieanalytiker Holger Smitt fra Sydbank, som gentog sin positive ""overvægt""-anbefaling. Den amerikanske produktion af bioethanol viste også i februar meget høje vækstrater, og det understøtter indtjeningen hos Novozymes og Danisco, der begge leverer enzymer til industrien. Analytiker Søren Samsøe fra Danske Equities bemærker over for RB-Børsen, at bioethanol er kommet stærkt fra start i 2007. Novozymes lukkede uændret i kurs 569. Også stigninger til Vestas Vestas sluttede 2,6 procent højere i 361,5. Senator John Thune har i sidste uge fremsat lovforslag i det amerikanske Senat om at forlænge PTC-ordningen til 2012 (skatterabatordning, red.) for vindenergi. Den står til at udløbe i 2008. Danske Bank lukkede 0,6 procent højere i kurs 252,5. Storbanken Nordea havde en skidt dag og tabte 1,1 procent til kurs 92,5. ØK fik hævet sit kursmål hos Gudme Raashou til 330 fra 305, mens anbefalingen ""akkumuler"" blev fastholdt. ØK lukkede 1,5 procent lavere i kurs 300. Århus Elite falder 3,3 procent Blandt sidepapirerne fik investorerne kvartalsregnskab fra fiskefoderselskabet Biomar. Regnskabet var uden de store overraskelser, og aktien tabte 2,8 procent til 316. De helt store udsving skulle findes hos de illikvide aktier. Fodboldklubben Århus Elite lukkede 3,3 procent lavere i kurs 17,4. Storaktionær Kurt Andersen har solgt sin andel i fodboldklubben. Transportvirksomheden Lastas steg 7,1 procent til kurs 225, mens luftafkølingsproducenten Dantherm sluttede 7,7 procent højere i 126.",2007-05-07T15:23:47+00:00,
https://www.dr.dk/nyheder/penge/c20-bliver-til-c25-vejrhane-aktieselskaber-har-voksevaerk,"Viften af børsnoterede selskaber i det toneangivende danske aktieindeks er i dag blevet udvidet fra 20 til 25 selskaber. Nasdaq, selskabet bag fondsbørsen i København, har valgt at sende det mangeårige C20 Cap-indeks på pension til fordel for det nye C25-indeks. - I dag er vi gået over til det nye indeks, fordi det danske aktiemarked er vokset i løbet af de seneste fem år, forklarer kommunikationschef hos Nasdaq Nordic, Javier Lopez. Udvidelsen af aktieindekset, der i forvejen tæller selskaber som Mærsk, Danske Bank, Carlsberg og Lundbeck, er en konsekvens af, at der er kommet flere af de helt store værdifulde selskaber på fondsbørsen Nasdaq Nordic i København. Fra 2012 til 2017 er antallet af såkaldt large cap-selskaber, det vil sige selskaber med en børsnoteret markedsværdi på 7,4 milliarder kroner eller derover, steget fra 24 til 42. Den børsnoterede værdi er fordoblet I perioden på fem år er virksomhedernes samlede børsnoterede værdi steget fra 1.300 milliarder kroner til 2.800 milliarder kroner. Og derfor har det været nødvendigt at skabe flere pladser i eliteindekset, fordi det er en retningspil for, hvordan det går med det med dansk børsnoteret erhvervsliv. - Det er et indeks, som både investorer og store finansmedier bruger til at rapportere fra aktiemarkedet. Og derfor er det vigtigt at have en retvisende temperatur på dansk børsnoteret erhvervsliv, siger Javier Lopez. Men udover at være en vejrhane for de professionelle investorer på aktiemarkedet, har eliteindekset også betydning for almindelige danskere, der indbetaler til pension eller har investeret sparekronerne i aktier, fordi nogle investeringsprodukter er bundet op på eliteindekset. Mere sikre investeringsprodukter Produkter fra investeringsforeninger eller såkaldte ETF'ere (exchange traded funds, red.), for eksempel futures og optioner, bliver mindre følsomme for udsving i aktiemarkedet og dermed mere sikre med udvidelsen, forklarer Javier Lopez. - Med fem ekstra aktier i indekset får man investeringsprodukter, der er mere effektive og mindre udsatte for påvirkning af enkelte aktier eller sektorer. På den måde får hr. og fru Danmark og alle dem med investeringer i pensioner et mere afbalanceret investeringsafkast end med et mere snævert indeks, siger han. Selvom C25 Cap-indekset i dag erstatter C20 Cap, er det ikke dag nul i det nye indeks' historie. Det blev lanceret i august sidste år, hvor det startede i kurs 1000, mens C20 Cap lå i samme niveau. Det nye indeks åbnede mandag formiddag samlet set i plus. Kun to af de 25 toneangivende aktier var før middag faldet i markedsværdi - Nets og FLSmidth & Co. De fem nye aktier i indekset er NKT A/S, Nets, Tryg, William Demant og Bavarian Nordic.",2017-12-18T11:49:00+00:00,
https://www.dr.dk/nyheder/penge/c20-stiger-1-procent-novo-i-front,"Novo Nordisk fik investorernes opmærksomhed onsdag morgen med regnskabsaflæggelsen for første kvartal, som viste uensartede tendenser. De danske aktier lagde godt fra land, og det affødte en C20-fremgang på 1,0 procent til 386,51. Insulinproducentens aktier åbnede 3,9 procent højere i kurs 559. Novo Nordisk justerede forventningerne til 2007, idet selve driftsindtjeningen (EBIT) overraskede positivt, men den svækkede dollar var også årsag til nedjusteringer af helårsprognoserne inklusiv valutaeffekten. Novos driftsindtjening eksklusiv valutaeffekten lå klart over konsensusestimatet, mens omsætningen stort set lå på linje med analytikerforventningerne indsamlet af RB-Børsen. Novos omsætning steg til 9,818 milliarder kroner og driftsindtjeningen steg til 2,327 milliarder kroner for kvartalet. - Det er faktisk et ret stærkt første kvartal Novo Nordisk kommer med drevet primært af højere marginer. Omsætningen var helt som ventet, mens driften og overskuddet før skat var bedre end ventet, sagde chef for sales trading i Danske Bank, Mads Zink, til RB-Børsen. Group 4 Securicor falder Group 4 Securicor falder 3,2 procent til kurs 24,2, efter at storaktionær Jørgen Philip Sørensen har afvist at en kapitalfond vil overtage hele koncernen. Det skrev Dagbladet Børsen. GN Store Nord handles uændret i kurs 63,3. Den amerikanske konkurrent Plantronics har aflagt regnskab for fjerde kvartal. Plantronics øgede salget af hovedsæt med 2,5 procent til 173,2 millioner dollar. Omsætningsfremgangen drives især af øget salg af trådløse hovedsæt - både til kontorsegmentet og til bluetooth-enheder, fremgår det af regnskabet. D/S Norden laver aktiesplit D/S Norden, som har lavet et aktiesplit på 1 til 20, handles teknisk set 94,9 procent lavere i kurs 326. Rederiet hævede i tirsdagens sene handel forventningerne til helåret. Rederiet Norden har solgt tre skibe og opjusterede sine forventninger til hele 2007. Salgene ventes at give en samlet gevinst på 41 millioner dollar (224 millioner kroner), hvor de 25 millioner dollar bogføres i 2007 og de 16 millioner dollar i 2009. Ledelsen venter herefter et driftsoverskud (EBIT) på 410-430 millioner dollar (2,24-2,35 mia. kroner). Det lille biotekselskab Curalogic steg 7,6 procent til kurs 18,5, efter at selskabet leverede gode testresultater. - Curalogic har afsluttet et klinisk fase II forsøg med sit græsprodukt og kan rapportere om en god tolerabilitet. Næste skridt i udviklingen er et EU fase III forsøg, skrev Curalogic.",2007-05-02T08:38:00+00:00,
https://www.dr.dk/nyheder/penge/fald-paa-kina-boers-giver-dyk-i-c20,"Der var fra morgenstunden pres på C20-indekset, som tabte 1,5 procent til 466,89, efter at stemningen på de europæiske markeder var negativ grundet fald i både USA og Asien, hvor aktierne i Kina faldt mere end 9 procent. APM, Novo Nordisk og Vestas oplevede store fald, og samtlige C20-medlemmer havde røde reguleringer. Novo, som mandag tabte 5,4 procent, åbnede 1,9 procent lavere i kurs 476. Det franske finanshus Cheuvreux sænkede tirsdag morgen sin anbefaling på Novo til underperform fra outperform. Nedjusteringen kommer efter mandagens nyhed fra Novo Nordisk om, at fase III-resultateter har vist, at bløderpræparatet Novoseven alligevel ikke kan bruges til at stoppe hjerneblødninger. A.P. Møller sendt ned af dårlig stemning på udenlandske børser A.P. Møller - Mærsk tabte 1,8 procent til kurs 61.100. Den sure stemning på de udenlandske børser ramte containerrederiets aktier. Vindmølleproducenten Vestas åbnede 2,5 procent lavere i kurs 269. - Mærsk falder pænt, da Shanghai-børsen faldt 9 procent i nat. De asiatiske konkurrenter til Mærsk faldt pænt, og det følger Mærsk-aktien efter. Vestas falder, da folk spekulerer i, at storaktionæren Franklin vil sælge yderligere ud, siger chef for sales trading i Danske Bank, Mads Zink, til RB-Børsen. Rederierne kigger mod Norge, hvor verdens største oliefragtrederi, Frontline, afleverede regnskab for 2006. Frontline konstaterede at fjerde kvartal af 2006 og første kvartal af 2007 har været svagere end ventet. Raterne for tankskibe er under pres. Et faktum der for nylig fik det danske rederi Norden til at nedtone sin satsning på tankskibe. D/S Norden åbnede 1,6 procent lavere i kurs 5530, mens D/S Torm åbnede 1,4 procent lavere i kurs 379. Genmab falder 3,4 procent Alk-Abello præsenterede mandag på en amerikansk konference nye resultater af et langtidsstudie for sin tablet-baserede vaccine, Grazax, mod græspollen, oplyste Alk-Abello. I det andet behandlingsår havde 44 procent færre symptomer, og 73 procent havde reducerede behovet for symptomnedsættende medicin, når de tog Grazax-tabletten. Alk-Abello åbnede 1,3 procent lavere i kurs 1120. De seneste ugers udsalg af Genmab-aktien fortsatte. Genmab tabte 3,4 procent til kurs 309. Nedturen begyndte efter Genmabs helårspræsentation den 13. februar, hvor aktien lå i omegnen af 385 kroner",2007-02-27T08:45:13+00:00,
https://www.dr.dk/nyheder/penge/c20-stemningen-blev-sur-i-sen-handel,"C20-indekset lukkede mandag 0,3 procent lavere i 465,17, efter kursfald i den sene handel. En sur stemning spredte sig på de globale aktiemarkeder, da en overraskende svag amerikansk boligopgørelse så dagens lys. Danske Bank var blandt de få, som kæmpede et plus hjem til investorerne, mens der var kurssmæk til GN Store Nord og Danionics-aktien oplevede frit fald, skriver RB-Børsen. Salg til Phonak blevet usikkert GN Store Nord blev presset 3,9 procent lavere i kurs 81,3, efter at de tyske konkurrencemyndigheder sent fredag øgede usikkerheden vedr. salget af høreapparatdivisionen GN Resound til schweiziske Phonak. Danske Bank anser det for 80 procent sandsynligt at Resound-salget gennemføres. En prisreduktion kan dog komme på tale, hvilket bliver anslået med en sandsynlighed på 10 procent Danske Bank ser kun 1 procent sandsynlighed for, at hele handlen går i vasken. Banken venter, at nedjustere GN aktiens fair value med 8 procent grundet den øgede usikkerhed. Går salget i vasken kan fair value på GN-aktien nedjusteres med op til 50 procent Danske Bank-aktier med købsanbefaling Danske Banks aktier skiftede mandag hænder i stor stil, og bank-aktien lukkede 1,8 procent højere i kurs 254,5. Der blev flyttet Danske Bank-aktier for en markedsværdi på 2,5 mia. kroner Banken fik mandag hævet sin anbefaling af Merrill Lynch til køb fra neutral. Danske Bank er billig sammenlignet med de øvrige banker i regionen, lød det. Konkurrenten Nordea tabte 1,1 procent til kurs 88,5. Vestas lukkede 0,7 procent højere i kurs 307. Vindmølleproducenten har oplevet solid kursfremgang den seneste uge. Stiger olieprisen øges investeringslysten til alternative energikilder, og det kan Vestas nyde godt af. Den amerikanske referenceolie, WTI, har oplevet fremgang og nåede mandag op i højeste niveau i fire måneder. En tønde olie kostede 62,9 dollar. Trygvesta kæmpede sig til et fornemt plus på 1,6 procent til kurs 478 uden at være nyhedsaktuel. Mærsk i fald før regnskab Den cykliske A.P. Møller - Mærsk-aktie lukkede 1,2 procent lavere i kurs 58.300. Rederiets B-aktie begyndte dagen med kursfremgang på 0,5 procent A.P. Møller - Mærsk er regnskabsaktuel på onsdag. Holdingselskabet Danionics, som tabte 25,2 procent til kurs 19, kom ud af 2006 med et overskud på 1,2 millioner kroner efter et tab på 7,6 millioner kroner Overskuddet skyldes ejendomssalg. Danionics' eneste aktivitet er ejerskabet (50 procent) i joint-ventureselskabet, Danionics Asia. Produktionsselskabet ventes først at give overskud i 2008. Underholdningsselskabet Parken Sport Entertainment steg 8,7 procent til kurs 1595. Parken har solgt 500 sommerhuse i Lalandia Billund. Der udbydes yderligere 219 sommerhuse. Projektet kan blive udvidet med 1500 sommerhuse.",2007-03-26T15:47:00+00:00,
https://www.dr.dk/nyheder/penge/en-stjerne-falmede-og-pressede-c20,"Novo Nordisk-aktiens nedtur pressede mandag C20-indekset 1,0 procent lavere i 473,58. Det var dårlige fase III resultater for blødermedikamentet Novoseven, som ramte Novo-aktien. Danisco lod sig inspirere af gode regnskabsmeldinger fra en britiske konkurrent i et generelt positivt europæisk aktiemarked. Markant Novo-nedtur Novo Nordisk lukkede 5,4 procent lavere i kurs 485,5, efter at morgenstunden havde budt på kursfald på mere 8 procent Novos guldæg, Novoseven, kan alligevel ikke bruges mod hjerneblødninger lyder konklusionen hos Novo Nordisk. Koncernforskningsdirektør Mads Krogsgaard Thomsen er dybt skuffet over resultatet. - Vi følte, at vi første gang i menneskehedens historie havde et produkt der kunne standse hjerneblødninger. Nu står vi med nogle data, der viser positive effekter efter to uger, men samtidig er der så mange slørende faktorer bagefter, så er det bare så trist, konstaterede Krogsgaard Thomsen overfor RB-Børsen. Danske Equities havde tidligere ventet et Novoseven-salg på 1,2 milliarder kroner mod hjerneblødninger over de kommende fem år. Novo Nordisk fik trøstende ord fra det tyske finanshus Sal Oppenheim, som pointerede, at intet er afgjort endnu. Novoseven-floppet har blot gjort en investering i Novo Nordisk mere risikabel. Men Novo Nordisk hviler fortsat massivt og stabilt på sin diabetesforretning. Novo-konkurrenten, Novartis, fik skidt nyt fra den amerikanske sundhedsmyndighed, FDA. Myndighederne kræver flere tests af det lovende Galvusmedikament. Galvus er et inhalerbart type 2 diabetes medikament (DPP-4 inhalator). Danisco i optur Danisco imponerede med en kursfremgang på 2,7 procent til kurs 455,5. Den britiske fødevare- og sukkerproducent Associated British Foods steg godt 5 procent i kølvandet på en markedsopdatering for helåret 2006. Associated British Foods' sukkerdivision overraskede positivt. Vestas fik vendt morgenstundens tab til en lille fremgang på 0,2 procent til kurs 276. Den danske vindmøllekoncern har fået en ordre på 33 vindmøller til tre græske vindmølleparker. Det oplyste Vestas ved middagstid. Bang Olufsen lukkede 0,3 procent højere i kurs 719. Det bliver muligt at købe Bang Olufsens Sound System til den nye Audi A5 Coupe, oplyste Bang Olufsen. Topdanmark lukkede 0,3 procent højere i kurs 1069. Udsving på sidepapirerne 2007 kan vise sig at blive et mellemår for forsikringskoncernen, konstaterede investeringsbanken Gudme Raaschou, som sænkede sin anbefaling til akkumuler. Biotekselskabet Lifecycle Pharma har opnået positive resultater for kolesterolmedicinen LCP-AtorFen i fase I kliniske udviklingsprogram. Lifecycle Pharma lukkede 4,8 procent højere i kurs 55. Genmab fortsatte sin nedtur og tabte mandag 4,8 procent til kurs 321. Nedturen begyndte efter Genmabs helårspræsentation den 13. februar, da lå aktien i omegnen af 385 kroner",2007-02-26T16:59:36+00:00,
https://www.dr.dk/nyheder/penge/c20-i-plus-med-nordea-i-fokus,"Carlsberg var stadig ramt af de svage udsigter i tirsdagens helårsregnskab. Nordea, som åbnede 2,2 procent højere i kurs 91,8, aflagde helårsregnskab onsdag morgen. Nordeas forventninger til 2007 var på linje med udsigterne, som banken stak ud på kapitalmarkedsdagen i december. Nordeas ordinære resultat steg 25 procent til 3,8 milliarder skroner Ifølge en analytikerrundspørge udarbejdet af RB-Børsen lå analytikernes konsensusestimat på knap 3,7 milliarder euro. - Det er pæne tal, de er kommet med i regnskabet. Især tallene for trading income og commission income overrasker positivt i forhold til, hvad markedet havde ventet. Eneste minus er, at omkostningsbasen også er lidt højere end forventet. Så vi venter, at aktien vil stige mellem 2 og 5 procent oven på det her, sagde chef for Sales Trading i Danske Markets, Mads Zink, over for RB-Børsen. Kurssmæk til Carlsberg Carlsberg åbnede 1,2 procent lavere i kurs 576 efter tirsdagens kurssmæk på 6,7 procent Carlsberg blev sænket til ""neutral"" fra tidligere ""outperform"" af det internationale finanshus Carnegie. Carlsberg fremlagde tirsdag sit årsregnskab for 2006, som skuffede på forventningerne til 2007. Finanshuset Natexis gentog onsdag morgen sin salgsanbefaling på Carlsberg, men hævede kursmålet til 535 fra 450. Carlsbergs hollandske konkurrent Heineken aflagde helårsregnskab onsdag morgen, som affødte et kurs tab på 1 procent Heineken gentog, at bryggeriet vil nå en markedsandel på 20 procent i Rusland. Containerrater forhøjes A. P. Møller - Mærsk åbnede 0,8 procent højere i kurs 63.000. Den ratesættende sammenslutning Trans-Atlantic Conference Agreement (TACA), som A.P. Møller- Mærsks Maersk Line er med i, har besluttet at hæve raterne for containere, der krydser Atlanten. For transport mod vest forhøjes raterne pr. 1. april med 320 dollar for en 20 fods container (teu) og 400 dollar for en 40/45 fods container. Coloplast åbnede 0,6 procent højere i kurs 506. Medicokoncernen har solgt sin brachyterapi-forretning til amerikanske Brachysales Inc. for en samlet pris på cirka 60 millioner kroner Topotarget tabte 0,5 procent til kurs 37, efter at biotekselskabet sænkede underskudsprognosen til 162 millioner kroner i 2006. Den tidligere prognose lød på minus 140-160 millioner kroner. Kilde: RB-Børsen",2007-02-21T08:53:02+00:00,
https://www.dr.dk/nyheder/penge/c20-smaa-stigninger-i-stille-marked,"Citigroup hævede mandag morgen sit kursmål på Carlsberg til 610 fra 515 kroner Finanshusets ""hold""-anbefaling blev gentaget. Bryggeriets aktier åbnede 0,6 procent højere i kurs 630. Jyllands-Posten skriver, mandag morgen, at Carlsberg har fokus rettet mod Østeuropa, Asien og Vesteuropa. Men ikke Afrika. Alligevel er det lykkedes at skabe et eksporteventyr i Angola, hvor bryggeriets markedsandel i fjor steg fra 10 til 17 procent og blev det næststørste i landet. Novozymes får besøg fra højeste niveau på torsdag. USA's præsident, George W. Bushs, besøger enzymkoncernens amerikanske fabrik i Franklinton i North Carolina, oplyser Det Hvide Hus ifølge nyhedsbureauet AP. George W. Bushs har planer om at reducere landets benzinforbrug med 20 procent over de næste ti år. Novozymes' fabrik er på besøgslisten, fordi virksomheden fremstiller enzymer til fremstilling af bioethanol. Novozymes åbnede 0,7 procent højere i kurs 499. Danisco skal betale erstatning for at krænke Novozymes patentrettigheder på enzymet Spezyme. Med dommen står Novozymes til at forbedre sin EBIT og nettoresultat for 2007 med 45-50 millioner kroner, som er det beløb, Danisco ifølge dommen skal betale i bod. Danisco åbnede 0,8 procent højere i kurs 464. Blandt sidepapirerne vil VVS-engros-forhandleren Brd. A Johansen få opmærksomhed med præsentationen af helårsregnskabet. I seneste regnskab hævede selskabet overskudsprognosen med 10 millioner kroner til 130 millioner kroner for helåret Brd. A Johansen har opjusteret forventningerne flere gange i løbet af 2006, og den første prognose lød på 100 millioner kroner Brd. A Johansen åbnede 0,6 procent højere i kurs 1746. Uden nyheder fra Københavns Fondsbørs om Parken Sport Entertainment, steg underholdningsaktien mandag morgen 2,3 procent til kurs 1575. Kilde: RB-Børsen",2007-02-19T09:23:51+00:00,
https://www.dr.dk/nyheder/penge/c20-falder-efter-flere-dages-optur,"C20-indekset begyndte dagen med tilbagegang, efter at de danske aktier er steget kraftigt de seneste dage. C20-indekset åbnede 0,6 procent lavere i 478,01. De europæiske markeder oplevede kun marginale udsving i dagens indledende handel. Flyvske SAS præsenterede helårstal, som affødte kursfald for luftfartsaktien, mens A.P. Møller - Mærsk-aktierne også måtte trække sig tilbage i kølvandet af den seneste optur. SAS åbner med fald på 2,7 procent SAS, som åbnede 2,7 procent lavere i kurs 108,5, fremviste her til morgen regnskabstal, der var bedre end ventet, når tallene blev renset for udgifter af engangskarakter. Umiddelbart kunne fremgangen i regnskabet ikke leve op til analytikernes forventninger, men med baggrund i en omsætning, der voksede til 61 milliarder skroner fra 56 milliarder skroner for de tilbageværende aktiviteter - dvs. ekskl. de frasolgte hotelaktiviteter - fik koncernen et driftsoverskud på 1273 millioner skroner - mere end det dobbelte af 2005. SAS venter, at den gode passagervækst i 2007 vil fortsætte, men bemærkede også at styrken i markedsvæksten er usikker. SAS ser fortsat meget arbejde ligge forude inden flyselskabet kan opnå en acceptabel indtjening. SAS lancerer i maj planen ""Strategi 2011"". Regnskabet fra SAS var bedre end Jyske Bank havde ventet. Banken ser frem den strategiplan, som den nye koncernchef, Mats Jansson, har erklæret vil komme til maj. Fald i A.P. Møller A.P. Møller - Mærsks B-aktie åbnede 1,7 procent lavere i kurs 59.300. Konflikten mellem en række vognmænd, og det Mærsk-ejede B.I.T. i Honduras er ifølge Mærsk foreløbigt afsluttet. Novo Nordisk, som åbnede 0,4 procent lavere i kurs 521, har ændret og tydeliggjort en advarsel på selskabets hormonmiddel, Activella, i USA. Det skrev Bloomberg News. - Der er tale om en standard-label, som forekommer på alle typer af medicin, der må betegnes som hormonterapi, udtalte talskvinde for Novo Nordisk, An Phan, i et telefoninterview med Bloomberg News. Jyske Bank gik mod strømmen med en fremgang på 0,4 procent til rekord 468. Dermed var Jyske Bank torsdag morgen eneste C20-medlem i positivt territorium. Auriga Industries-investorer kiggede mod de schweiziske kanter, idet Cheminovakonkurrenten, Syngenta, aflagde helårsregnskab. Auriga Industries, som er moderkoncernen til Cheminova, åbnede uændret i kurs 157. Syngenta tabte knap 3 procent i torsdagens indledende handel, efter at selskabets omsætning og driftsindtjening faldt en anelse. Kilde: RB-Børsen",2007-02-08T08:57:04+00:00,
https://www.dr.dk/nyheder/penge/c20-lille-kursfremgang-i-roligt-marked,"JP Morgan hævede mandag morgen sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck åbnede 0,9procent højere i kurs 167,5. Novo Nordisk steg 0,4 procent i tidlig handel til kurs 518. Danske Bank til Sverige Danske Bank, som åbnede 0,2 procent lavere i kurs 263,5, er angiveligt på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. - Selvfølgelig er vi interesseret i at kigge på prospektet på SBAB, når den svenske stat sælger. Vi kommer med al sandsynlighed med et bud, men ikke med en pris, der ligger højere, end at vi kan gøre en lønsom forretning ud af det, sagde Peter Straarup til avisen. En af Storbritanniens største banker, Northern Rock, er på vej ind på det danske marked. Det oplyste Northern Rock mandag morgen. Mærsk og Demant op A.P. Møller Mærsks B-aktie satte kursen mod nord og åbnede 0,9 procent højere i kurs 59.500. A.P. Møller - Mærsks datterselskab, APM Terminals, har givet et opkøbsbud på driften af to havneterminaler i Fisherman Islands, Brisbane. Det skriver den australske internetavis Queensland Business Review. Høreapparatproducenten William Demant står til at stjæle en italiensk ordre fra konkurrenten Phonak med en ny aftale med verdens største høreapparatkæde Amplifon. Det skriver Dagbladet Børsen mandag morgen. William Demant åbnede 1,1 procent højere i 496,5 kroner Novozymes' topchef Steen Riisgaard er overbevist om, at biobrændstof vil udvikle sig til et dansk eksporteventyr. Novozymes er meget interesseret i et partnerskab med danske Dong og norske Statoil. Det skriver Berlingske Business mandag morgen. Novozymes åbnede 1,0 procent højere i kurs 505. Kilde: RB-Børsen",2007-02-05T09:15:25+00:00,
https://www.dr.dk/nyheder/penge/c20-presset-af-daarlig-udenlandsk-stemning,"Den amerikanske investeringsbank Goldman Sachs satte fredag morgen fokus på den skandinaviske banksektor. Goldman Sachs gentog ""neutral""-anbefalingerne på både Danske Bank og Nordea samtidig blev det dog til opjusteringer af kursmålene. Danske Bank fik hævet sit kursmål til 267 fra 255. Danske Bank åbnede 0,2 procent højere i kurs 256. Nordea fik hævet sit kursmål marginalt med 4 svenske kroner til 101 svenske kroner Nordea åbnede 0,3 procent højere i kurs 89,5 kroner Det nye C20-medlem, Sydbank, åbnede 0,5 procent højere i rekord 281. A.P. Møller - Mærsk B åbnede 0,5 procent lavere i kurs 57.200. Dagbladet Børsen satte fredag morgen fokus på valutapåvirkningen fra dollarens dyk i fjerde kvartal. Det vil ramme A.P. Møller - Mærsks indtjening, var vurderingen i avisen. I samme artikel peges på, at udviklingen på valutamarkedet sår tvivl om Novo Nordisk indtjeningsprognose for helåret 2007. Novo Nordisk åbnede 0,6 procent lavere i kurs 477. Vestas-investorerne skelede fredag morgen mod meldingerne fra energiforsyningsselskaberne Dong Energy og svenske Vattenfall. Begge er enige om, at vindenergien ikke er stabil nok til at stå for størstedelen af energiforsyningen til kunderne. Det skrev Jyllands-Posten fredag morgen. Vestas åbnede 0,2 procent lavere i kurs 236,5. Blandt sidepapirerne var Rockwool centrum for meldinger fra Jyske Bank. Jyske Bank gentog sin reducer-anbefaling og pointerede, at Rockwool-aktien er alt for dyr. Stenuldsproducentens aktier åbnede 1,1 procent lavere i kurs 1019. Kilde: RB-Børsen",2007-01-19T09:25:10+00:00,
https://www.dr.dk/nyheder/penge/c20-i-lille-stigning-fokus-paa-vestas,"C20-indekset begyndte dagen med fremgang og steg 0,2 procent til rekord 454,75. De europæiske indeks lå også med moderate plusser i dagens indledende handel. Vestas bragte sig selv i centrum med annonceringen af en gigantordre. Blandt sidepapirerne leverede Keops kurshop. Vestas åbnede 1,1 procent højere i kurs 240,5, efter at den danske vindmøllekoncern Vestas har fået en stor ordre fra den japanske Toyota-koncern. Samtidig udvider de to parter samarbejdet, lød det onsdag morgen fra Vestas. - Det er en vigtig ordre fra en strategisk kunde. Værdien ligger nok lige under 2 milliarder kroner, vurderede analytiker Henrik Breum fra Danske Equities overfor RB-Børsen. Vestas har modtaget ordrer på i alt 81 stk. V80-2,0 megawatt vindmøller og 31 stk. V90-3,0 megawatt vindmøller til vindkraftprojekter i Japan, Taiwan og Sydkorea. Lundbeck åbner uændret efter gårsdagens kurshop A.P. Møller - Mærsks B-aktie åbnede uændret i kurs 57.800. Den tyske investeringsbank, Dresdner Kleinwort, hævede her til morgen sin anbefaling på rederi- og oliegiganten til hold fra sælg. A.P. Møller - Mærsk har oplevet solid kursfremgang de seneste dage. Lundbeck åbnede uændret i kurs 164,5, efter at tirsdagen bød på en kursfremgang på 3 procent. Tirsdag eftermiddag aflagde Lundbecks amerikanske forhandler, Forest Labs i godt kvartalsregnskab, hvor salget af Lundbeck-medikamenter overraskede positivt. Keops stiger 7,2 procent GN Store Nord steg 0,3 procent til kurs 85. GN Store Nords salg af høreapparatdivisionen GN Resound til schweiziske Phonak er nu godkendt hos konkurrencemyndighederne inklusiv de amerikanske myndigheder. Det er helt på linje med forventningerne. Med godkendelserne kan Phonak iværksætte sin efterfølgende kapitaludvidelse, som skal finansiere opkøbet af GN Resound. Blandt sidepapirerne fik ejendomsselskabet Keops ekstra opmærksomhed med en kursfremgang på 7,2 procent til kurs 22,3. Tirsdag steg Keops-aktien 4 procent efter revisorgodkendelsen af helårsregnskabet. Keops topchef Ole Vagner venter vækst i 2007 lød det i et interview med Dagbladet Børsen.",2007-01-17T09:48:58+00:00,
https://www.dr.dk/nyheder/penge/c20-fulgte-den-negative-europaeiske-stemning,"Den danske C20 indeks fulgte tirsdag morgen den negative europæiske stemning og åbnede 0,4 pct. lavere i kurs 438,95. Sivende kurser og et børskrak i Thailand nævnes blandt årsagerne til den triste stemning. Genmab var på alles læber, mens Vestas ikke fik det store udbytte af en ordreannoncering. Investorernes øjne var tirsdag morgen skarpt rettet mod Genmab. GlaxoSmithKline (GSK) og Genmab har indgået en global aftale om fælles udvikling og kommercialisering af stoffet HuMax-CD20. Aftalen kan få en samlet værdi for på over 12 mia. kr., oplyste Genmab. Ifølge aftalen modtager Genmab en licensbetaling på 582 mio. kr., og GSK investerer 2033 mio. kr. til erhvervelse af 4.471.202 aktier i Genmab (10,13 pct. af Genmab, svarende til en pris på næsten 455 kr. pr. aktie). Genmab er endvidere berettiget til at modtage trinvist stigende tocifrede royaltybetalinger fra det globale salg af HuMax-CD20. - Med dette samarbejde får HuMax-CD20 gavn af den enorme styrke, der ligger i GSK's ekspertise inden for udvikling, salg og markedsføring, sagde administrerende direktør hos Genmab Lisa N. Drakeman. Analytikerne glædede sig også over den nye aftale. - Licensbetalingen på 582 mio. kr. er lidt under, hvad jeg havde ventet, men den samlede potentielle værdi på 12 mia. kr. er markant højere end jeg havde ventet, sagde Anette Rye Larsen fra Gudme Raaschou til RB-Børsen. Samtidig opjusterede Jyske Bank sin anbefaling på Genmab til ""køb"" med et kursmål på 470 kr. Investorerne i Genmab blev belønnet med en tidlig julegave i form af en kursstigning på 19,0 pct. til kurs 406. Vestas tiltrak sig også lidt opmærksomhed med en ny ordre. Vestas har landet en stor italiensk ordre på 138 MW til to vindkraftværker, Fortore og Irpinia, i Campania-regionen i det sydlige Italien. Ordren omfatter en såkaldt turnkey leverance på i alt 69 vindmøller, VestasOnline Business SCADA system samt en toårig serviceaftale. Det oplyste Vestas tirsdag morgen. Det ventes at bidrage til positivt momentum i aktien, det vurderede analytiker Henrik Breum i Danske Equities. - Ordren viser, at de fastholder en god position i Italien, hvor de ellers presses af Gamesa, påpeger analytikeren. Vestas lå 0,1 pct. lavere i kurs 236,3. Kursmålet på Carlsberg blev tirsdag morgen løftet af finanshuset Lehman Brothers med 20 pct. til 620 kr. Carlsberg åbnede 1,1 pct. højere i kurs 566 i mandagens handel. Samtidig blev anbefalingen på Carlsberg løftet af Dresdsner Kleinwort til ""reducer"" fra ""hold"". A.P. Møller - Mærsk var blandt morgens tabere, efter at investeringsbanken Gudme Raaschou vurderede, at det ser skidt ud for APM. - På kort sigt vil indtjeningen i koncernen stadig være presset. Vi forventer dog, at presset på container-divisionen vil aftage i løbet af 2007, og at svagt faldende fragtrater vil blive opvejet af, at integrationsomkostningerne bortfalder samt et mindre pres på omkostningssiden, skrev aktiechef Tue Østergaard fra Gudme Raaschou i et notat. APM lå 1,0 pct. lavere i kurs 52.100.",2006-12-19T06:51:00+00:00,
https://www.dr.dk/nyheder/penge/fin-start-paa-ugen-hos-c20,"Det danske fondsmarked startede ugen marginalt højere 0,05 procent i 439,62. En fusion blandt de to norske energigiganter, Statoil og Norsk Hydro, skabte vild jubel på det norske marked og stemningen er smittet svagt af på flere af de danske aktier. Novo Nordisk var morgenens store taber blandt C20 medlemmerne, da Novo Nordisk er presset på det amerikanske marked. Novo presset i USA Novo Nordisk, der åbnede 1,3 procent lavere i kurs 472,5, er presset på det vigtige amerikanske marked. Det vurderede flere analytikere til Dagbladet Børsen. Det er konkurrenternes Eli Lilly og Sanofo-Aventis' oprustning i USA, der sætter Novo under pres. Det er især det langtidsvirkende insulin-analog Levemir, som halter efter Novos egne salgsmål. - Novo Nordisk halter bagud i USA i forhold til de forventninger selskabet tidligere har med meldt ud. Det bekræfter, at USA ikke er hjemmemarked endnu med hensyn til langtidsvirkende insulin-analoger, sagde analytiker Michael Novod fra Handelsbanken. A.P. Møller - Mærsk åbnede ugen 0,8 procent højere i 53.200. De to norske energigiganter Norsk Hydro og Statoil fusionerer selskabernes olie- og gasaktiviteter, oplyste de to virksomheder mandag morgen. Det nye selskab får i 2007 en samlet produktion per dag på 1,6 millioner tønder olie og samlede olie- og gasreserver på 6,3 milliarder tønder. Både Norsk Hydro og Statoil steg voldsomt i Norge, og nyheden smittede positivt af på APM. Små stigninger Mandagens nye C20-medlemmer Sydbank, FLSmidth og D/S Torm oplevede små stigninger i den første handel. Sydbank steg 0,4 procent til kurs 580, FLSmidth steg 0,1 procent til kurs 355, mens D/S Torm steg 0,1 procent til kurs 371,5. Bavarian Nordic har fået udstedt en såkaldt ""notice of allowance"" (foreløbig godkendelse) for en af selskabets patentansøgninger, som vil styrke patentpositionen yderligere for selskabets MVA-BN-baserede koppevaccine. Bavarian Nordic åbnede 1,2 procent højere i kurs 581. Keops tegnede sig for morgens største tab da ejendomsselskabet åbnede 5,4 procent lavere i kurs 21,1. Keops skal igennem en markant omstillingsproces, der blandt andet omfatter en emission. Det fik Aktieugebrevet til at fraråde investeringer i Keops. Kilde: RB-Børsen",2006-12-18T08:49:00+00:00,
https://www.dr.dk/nyheder/penge/apm-trak-c20-ned-i-morgenhandel,"Efter torsdagens solide kurshop hos Neurosearch, åbnede biotekselskabet fredag med fortsatte massive kursstigninger, da mulighederne via en fedmepille giver spekulationer om en gylden fremtid. TUI i fokus Den tyske rejse- og rederikoncern TUI kom sent torsdag i fokus, da et større spareprogram med fyringer og frasalg skal rette op på indtjeningen. TUI meddelte, at salg af skibe og havne kommer på dagsordnen. TUI pegede konkret på, at et salg af havneaktiviteterne i Montreal, Canada er en mulighed. TUI's containerrederiaktiviteter, Hapag Lloyd, har tidligere været omgærdet af salgsspekulationer, hvilket har ledt investorernes tanker hen på A.P. Møller - Mærsk (APM). APM åbnede 0,4 pct. lavere i kurs 53.000. APM vil opgradere sin ruter mellem Europa og USA samt lancerer en ekspres-service fra januar 2007. Det skrev Bloomberg News. Sverige sælger Nordea-andel Den svenske stat satte sent torsdag sin andel i Nordea til salg, hvilket sker i forlængelse af skiftet til den svenske borgerlige regering. Den svenske stat ejer knap 20 pct. af Nordea. Den finske forsikringskoncern Sampo købte for nylig aktier for over 1 mia. kr. i Nordea, og øgede dermed sin ejerandel til 1,2 pct. fra tidligere 0,7 pct. Der har tidligere floreret rygter i markedet om, at Sampo skulle være interesseret i at købe den svenske stats ejerandel i Nordea. Nordea åbnede 0,6 pct. højere i kurs 87,5. Neurosearch på himmelflugt Neurosearch åbnede 12 pct. højere i kurs 275. Carnegie ser mulighed for, at Neurosearch kan nå et årligt salg i omegnen af 17 mia. kr., hvilket tager udgangspunkt i fedmepillen Tesofensine, der i dag er i fase 2-udvikling. Biotekselskabet er få måneder fra en væsentlig partneraftale med et stort medicinalselskab, der kan bringe produktet til markedet. Forhandlingerne om fedme-pillen er nu meget tæt på mål. - Ja, det er klart. Vi har selvfølgelig været i gang i et stykke tid, men nu føler vi os komfortable med, at en aftale indgås, siger Flemming Pedersen, adm. direktør i Neurosearch til Børsen. Harboes Bryggeri, som torsdag skuffede med sin regnskabsaflæggelse, steg 4,4 pct. til kurs 238 efter spekulationer om opkøb. Ifølge Dagbladet Børsen fører hovedaktionær og topchef Bernd Griese drøftelser med flere kapitalfonde med stor appetit på den nærmest gældfri Skælskør-virksomhed. Kilde: RB-Børsen",2006-12-15T08:57:00+00:00,
https://www.dr.dk/nyheder/penge/c20-solid-fremgang-i-foerste-handel,"Novo Nordisk investorerne kunne torsdag morgen lune sig på positive udmeldinger fra finanshuset Goldman Sachs, som hævede sit kursmål til 525 kroner fra 445. Finanshusets anbefaling blev løftet til ""køb"" fra ""hold"". Novo Nordisk åbnede 1,4 procent højere i kurs 463. A.P. Møller - Mærsk kom rigtigt godt fra morgenstundens handel med en fremgang på 1,1 procent til kurs 53.200. Dagbladet Børsen skriver torsdag morgen, at den faldende oliepris vil løfte transportsektoren i 2007, og A.P. Møller-Mærsk er det naturlige valg for investorer, der vil have del i opturen. Det er finanshuset Standard & Poor's, som fremhævede A.P. Møller - Mærsk på en konference for finansjournalister. Danisco-investorerne afventer halvårsregnskabet fra ingrediens- og sukkerproducenten. Investorerne håber, at Danisco kan levere en opjustering i forbindelsen med regnskabsaflæggelsen. Danisco åbnede 0,8 procent højere i kurs 512. Positiv på Neurosearch Jyske Bank havde opløftende nyt til Neurosearch-investorerne, da banken ikke ser onsdagens nedjustering som afgørende. - Vi mener ikke, at det har den store betydning, at en aftale er udskudt en smule. Derfor fastholder vi vores købsanbefaling, da vi venter en positiv nyhedsstrøm i den kommende tid, skriver analytikeren. Biotekselskabet Neurosearch nedjusterede sin helårsforventning til et underskud på mellem 170-190 millioner kroner fra minus 140-160 millioner grundet manglende indgåelse af licensaftaler inden årsskiftet. Neurosearch åbnede 1,8 procent højere i kurs 231. Blandt sidepapirerne tiltrak Rovsing sig opmærksomhed, da investorerne solgte kraftigt ud efter den seneste massive optur. Den nynoterede Rovsingaktie tabte 18,8 procent til kurs 21,1.",2006-12-14T08:52:29+00:00,
https://www.dr.dk/nyheder/penge/c20-rekord-med-vestas-i-topform,"C20-indekset sluttede mandag i rekordområde, da eliteindekset steg 0,8 procent til 432,45. Vindmølleproducenten Vestas blev dagens C20-vinder efter gode analytikerudmeldinger og den forsatte sikring af den amerikanske skattestøtteordning PTC. Mere medvind til Vestas Vestas lukkede massive 5,1 procent højere i kurs 235,5 efter gode nyheder fra flere fronter. Skattestøtten i USA til vedvarende energi, den såkaldte PTC-ordning, er blevet forlænget med et år til udgangen af 2008. Det fik Carnegie til at opjustere sit estimat for Vestas' indtjening med 8 procent Dexia Securities hævede sit kursmål til 185 kroner fra 154. Anbefalingen ""reducer"" var uændret. Nyheden om forlængelsen af skattestøtteordningen i USA, var således positivt nyt for Vestas. - Forlængelsen er klart positivt, men ikke overraskende, sagde analytiker fra Sydbank, Jacob Pedersen, der understreger, at alle han har talt med det sidste år har ventet forlængelsen. Danisco hoppede Danisco lukkede 2,0 procent højere i kurs 494. Danisco blev mandag opjusteret til ""outperform"" fra ""neutral"" af Carnegie Bank. Det er især Daniscos enzymforretning, der fik Carnegie til at løfte forventningerne til Danisco. RTX Telecom oplevede solid modgang efter sin regnskabsaflæggelse og lukkede 7,5 procent lavere i kurs 80,5. RTX Telecom nedjusterede forventninger til helåret 2006/07, hvor den tidligere udmelding om et break-even resultat fra driften blev ændret til minus på 0-20 millioner kroner. Rovsing forsatte, hvor selskabet slap og lukkede 26,7 procent højere i kurs 22,8. Rovsings aktier blev udbudt i kurs 10,65 og handlet for første gang på fondsbørsen i tirsdags.",2006-12-11T17:19:00+00:00,
https://www.dr.dk/nyheder/penge/god-stemning-fra-foerste-floejt-paa-c20,"De europæiske børser oplevede god stemning i onsdagens indledende handel, hvor amerikanske regnskaber fra IBM og Intel var med til at understøtte humøret hos investorerne. Vestas fortsatte de seneste dages optur og åbnede 0,8 procent højere i kurs 161,0. Goldman Sachs har været primusmotor bag fremgangen, da det amerikanske finanshus indledte dækningen af Vestas med en købsanbefaling. Flere internationale finanshuse er undervejs med nye skriverier om Vestas, oplyser kommunikationschef Peter Kruse til RB-Børsen. Novo kørte forrest Novo Nordisk steg 0,6 procent til kurs 454. Novo Nordisk fik onsdag morgen løftet sit kursmål hos Goldman Sachs. Finanshusets kursmål blev hævet med 12 kroner til 430 kroner Anbefalingen lyder fortsat på neutral, fremgår det af et notat fra analytiker Mark Tracey. Onsdag morgen blev det også meddelt, at blødermedikamentet Novoseven er godkendt til behandling af ikke-medfødte blødersygdomme, hvilket dog kun henvender sig til en lille patientgruppe på 300 personer i USA. Tager det med ro Novo Nordisk tager det med ro, at det amerikanske medicinalselskab Merck har fået grønt lys af de amerikanske sundhedsmyndigheder til at markedsføre diabetesmidlet Januvia. - Vi tror ikke, at DPP-4 inhibitorer vil få nogen mærkbar indflydelse på brugen af insulin. Midlet bliver primært en konkurrent til andre tabletbaserede diabetesmidler, siger kommunikationschef hos Novo Nordisk, Mike Rulis, til RB-Børsen onsdag morgen. Blandt sidepapirerne var der lidt opmærksomhed på underholdningskoncernen Parken Sport & Entertainment, som ejer fodboldklubben FCK. Fodboldklubben måtte tirsdag aften tage fra Manchester med et nederlag på 3-0. Parken Sport & Entertainment faldt 3,5 procent til kurs 1290. Kilde: RB-Børsen",2006-10-18T08:03:26+00:00,
https://www.dr.dk/nyheder/penge/c20-lidt-hoejere-i-rolig-handel,"A.P. Møller-Mærsk kom i centrum grundet sine havneaktiviteter, idet konkurrenten Orient Overseas International har solgt sine containerterminaler i USA og Canada til Ontario Teachers' Pension Plan Board for 2,35 milliarder dollar (13,6 milliarder kroner) kontant. Det sendte Orient Overseas-aktien godt 21 procent højere på fondsbørsen i Hong Kong. En særdeles høj pris for fire amerikanske containerterminaler har skabt fornyet spekulation om værdien af A.P. Møller - Mærsks havneoperatørarm APM Terminals. Handelsbankens analytiker Dan Togo Jensen advarer mod en direkte sammenligning, men han mener, at salget viser, at der er stor værdi gemt i APM Terminals. - Prisen afhænger fuldstændig af placering og andet, så det er svært at generalisere på baggrund af fire havne. Men det er da en høj pris, og uanset hvad, understreger det bare de store værdier, der ligger i APM Terminals, siger Dan Togo Jensen til RB-Børsen. Efter de seneste dages massive kursfremgang måtte Vestas-aktien lidt lavere i fredagens åbningshandel. Vindmølleproducenten tabte 0,9 procent til kurs 216,5. IC Companys, som åbnede 4,4 procent lavere i kurs 347, gentog sine helårsforventninger i regnskabet for første kvartal. IC Companys fik i første kvartal en driftsindtjeningsvækst (EBIT) på 11 procent til 219 millioner kroner Direktør Henrik Theilbjørn meddeler, at sparekniven skal frem efter et skuffende salg af sommerkollektionen til næste sommer og stigende omkostninger. D/S Norden blev sent torsdag sat i positivt lys, da finanshuset Standard & Poor's Equity Research hævede sit kursmål til 4400 fra 3700. D/S Norden åbnede 3,2 procent højere i kurs 4200. Medicoselskabet Ambu kom ligeledes torsdag i rampelyset grundet investeringsbanken Gudme Raaschou, som tvivler på, at Ambu kan nå sin prognose for hele året. Ambu steg 0,5 procent til kurs 95,5. - Vi fastholder reducer op til regnskabet. Aktien synes fair prisfastsat, når usikkerheden om indtjeningen holdes for øje, skriver analytiker Anette Rye Larsen. Gudme Raaschou løftet sit kursmål på H+H International til 1800 fra 1400 kroner H+H International åbnede 1,3 procent højere i kurs 1798. I onsdagens kvartalsregnskab fra H+H International hævede selskabet forventningerne til årets resultat før skat til 100-110 millioner kroner fra tidligere 85-105 millioner kroner RTX telecom tabte 3,7 procent til kurs 91,5 efter at torsdagen bød på kursfremgang på knap 15 procent koncernens nye telefon til skype-brugerne er ifølge eksperter, Dagbladet Børsen har talt med, allerede forældet. Kilde: RB-Børsen",2006-11-24T09:00:54+00:00,
https://www.dr.dk/nyheder/penge/c20-smaa-bevaegelser-i-positivt-terraen,"De danske aktier åbnede med små bevægelser i positivt terræn på en mandag, hvor de europæiske markeder heller ikke gjorde meget væsen af sig. Novo Nordisk-konkurrenten Novartis begyndte mandagen med kursfald på godt 2 procent, da de amerikanske sundhedsmyndigheder vil have yderligere information omkring diabetesmedikamentet Galvus. Novo Nordisk fik mandag morgen hævet sit kursmål til 520 kr. fra 470 af finanshuset ABN Amro, som gentog sin købsanbefaling ""Køb"". Bedre marginer og aktietilbagekøbsprogram ventes at øge resultatet pr. aktie med mere end i sektoren i de kommende år, skriver analytikerne. Novo Nordisk åbnede 0,6 procent lavere i kurs 443,5. Carlsberg har indgået et forlig i sagen med Cult. Carlsberg erkender at have begået fejl og betaler en erstatning til Cult, som står bag energidrikke. Begge parter har udtrykt tilfredshed med forliget. Carlsberg åbnede 0,8 procent højere i kurs 510. Uændret SAS SAS åbnede uændret i kurs 86. SAS offentliggjorde sit prospekt til en børsnotering af Rezidor. Rezidor-aktierne, som udbydes via ""bookbuilding-metoden"" bliver sat til salg fra mandag den 24. november til 43-52 svenske kr. Den samlede markedsværdi for Rezidor, som SAS ejer 75 procent af, er, beregnet ved midterværdien i prisintervallet 7,125 milliarder skr. (5,7 milliarder kr.). Analytikere har tidligere vurderet, at Rezidors markedsværdi ligger i omegnen af 8-9 milliarder sv.kr. Overskud sænket hos Højgaard MT Højgaard sænker overskudsprognosen til 50 millioner kroner før skat for helåret 2006 fra tidligere ventet 175 millioner kroner Entreprenørselskabet MT Højgaard er ejet af Monberg & Thorsen og Højgaard Holding, som begge er børsnoteret. Højgaard Holding sænkede sin overskudsprognosen til 30 millioner kroner før skat, hvilket trykkede Højgaard Holding 4,2 procent lavere i kurs 253. Monberg & Thorsen, som også er ramt af øgede omkostninger i datterselskabet Dyrup, sænkede sin overskudprognose med 70 millioner kroner til 200 millioner kroner efter skat i 2006. Monberg & Thorsen tabte 3,5 procent til kurs 545 i den indledende handel. Rift om LifeCycle Pharma Der var rift om fondsbørsens lille ny, LifeCycle Pharma, idet aktien blev handlet i kurs 49,0 kroner, efter at prisen i udbudsrunden landede på kurs 44 kroner Mandag morgen begyndte tegningsperioden for Rovsing, som er på vej på fondsbørsen. Rovsing er leverandør af test- og udviklingsydelser til rumfartsindustrien. Satair, som åbnede 1,5 procent lavere i kurs 255, gentog forventningerne om et overskud på 14 millioner dollar før skat, samt en EBITDA-indtjening på 24 millioner dollar. Satair aflagde regnskab for første kvartal af 2006/07 helåret. VVS-engrosselskabet A&O Johansen hævede sin overskudsprognose i nimånedersregnskabet og venter nu et overskud på 130 millioner kroner før skat, hvilket er 10 millioner kroner højere end den tidligere prognose. A&O Johansen åbnede 1,2 procent højere i kurs 1472. Kilde: RB-Børsen",2006-11-13T09:05:31+00:00,
https://www.dr.dk/nyheder/penge/c20-lille-stigning-holder-kursen-oppe,"Det danske aktiemarkeder åbnede i dag med blandede tendenser hos C20-medlemmerne. Alt i alt steg C20-indekset 0,3 procent til 420,24. A.P. Møller-Mærsk var blandt de positive, efter at Dagbladet Børsen fokuserede på muligheden for et brasiliansk olieeventyr. Hos sidepapiret Auriga Industries blev de brasilianske aktiviteter årsag til en massiv nedjustering på et efterfølgende kursdyk. A.P. Møller-Mærsk steg 1 procent Nordea afleverede regnskab for tredje kvartal, hvilket affødte en kursfremgang på 0,6 procent til kurs 81,3. Driftsindtjeningen steg 24 procent til 2,85 milliarder euro for kvartalet. Nordea gentog sine tidligere opstillede prognose for helåret. A.P. Møller-Mærsk fik i dag gode ord med på vejen, da Dagbadet Børsen skriver, at et nyt olieeventyr lurer ude i den brasilianske horisont. Det skyldes at de første olieboringer tyder på, at der er langt mere olie i Tierra Negra-feltet end tidligere antaget. Avisen refererer til udmeldinger fra brasilianske Petrobras, mens A.P. Møller-Mærsk afviser at kommentere nyheden. Aktien åbnede 1,0 procent højere i kurs 52.100. GN Store Nord faldt efter amerikansk nyhed Novo Nordisk tabte 0,1 procent til kurs 460, da finanshuset ABG Sundal Collier sænkede sin anbefaling på til ""hold"" fra ""køb"". ABG Sundal Collier mener, at det er tid til holde en kurspause for det danske medicinalselskab. Det blev en skidt åbning for kollegaen Lundbeck, som tabte 2,2 procent til kurs 135,3. GN Store Nord, som tabte 0,3 procent til kurs 79,3, kiggede mod de amerikanske markeder, hvor GN Netcom konkurrenten Plantronics var aktuel med regnskab for andet kvartal efter amerikansk lukketid. Da investorerne så udsigterne, blev Plantronics-aktien sendt 4,3 procent lavere i eftermarkedet. Det sker efter et fald på 2,8 procent i den ordinære handel. Plantronics tal for selve kvartalet levede op til forventningerne. Novozymes ned før regnskab Investorerne afventer regnskabspræsentationen fra Novozymes, men analytikerne venter ikke en opjustering fra Novozymes i denne omgang. Analytikerne venter en stigning i omsætningen på knap 8 procent til 5022 millioner kroner, mens nettooverskuddet ventes øget godt 2 procent til 680 millioner kroner. Bag den lave stigning i nettooverskuddet ligger blandt andet et dårligt resultat på finansposterne i første halvår - primært på grund af valutakursudsving. Analytikernes fokus retter sig i første omgang mod toplinien. Novozymes tabte 1,3 procent til kurs 453. Auriga nedjusterer Blandt sidepapirerne var der regnskab fra Ringkjøbing Landbobank, som hævede forventningerne til egentlig bankdrift opjusteres til intervallet 460-490 millioner kroner Ringkjøbing Landbobank åbnede 0,4 procent højere i kurs 974. I modsat retning gik det for Auriga Industries som nedjusterede sin resultatprognose massivt. Det skyldes hovedsagligt den brasilianske udvikling hos datterselskabet Cheminova. Aurigas Industries venter nu et overskud på 50-100 millioner kroner i 2006. Auriga Industries nedjusterede i august overskudsprognosen til 270 millioner kroner før skat. Auriga Industries tabte 6,0 procent til kurs 164.",2006-10-25T08:28:57+00:00,
https://www.dr.dk/nyheder/penge/c20-solide-stigninger-slaar-naesten-rekorden,"De danske C-20 medlemmer leverede mandag en pæn kursfremgang uden at være prangende, da C20-indekset lukkede med et plus på 0,4 procent i 415,5. I eliteindekset var der fokus på Lundbeck og Vestas, hvor positive analytikerudmeldinger trak aktiekursen op. Uden for indekset godkendte investorerne SAS' valg af ny topchef. Goldman Sachs: sats på Vestas Finanshuset Goldman Sachs ser store muligheder i Vestas-aktien og mener, at aktien har potentiale til at stige 50 procent. Det understøttede Vestas-aktien, som lukkede 4,0 procent højere i kurs 157 og blev dagens højdespringer. Vestas oplyste desuden, at selskabet har indgået en treårig aftale om levering af møllevinger fra LM Glasfiber, der skal levere 1500 vinger til Vestas' V82 vindmøller, der primært er tilegnet det indiske marked. Lundbeck inde i varmen Danske Equities gentog mandag sin købsanbefaling af Lundbeck, forud for Lundbecks amerikanske samarbejdspartner Forest Labs' kvartalsregnskab. Tallene fra Forest Labs ventes at reflektere den stærke vækst i det amerikanske marked for antidepressiver. Medicinalselskabet kvitterede investorerne med en stigning på 2,2 procent til 140. Samtidig kom det frem, at Lifecycle Pharma, som Lundbeck ejer 49 procent af, står meget tæt på en børsnotering. Mærsk ind i Bahrain A.P. Møller - Mærsk steg 0,8 procent til kurs 52.300. APM Terminals skal etablere og drive en containerhavn i golfstaten Bahrain i de næste 25 år. A.P. Møller - Mærsks havneoperatørselskab har underskrevet en endelig aftale med myndighederne i den lille golfstat om driften af to havne, skriver det tyske nyhedsbureau DPA. Analytikerne hos finanshuset Goldman Sachs gentog købsanbefalingen af Group 4 Securicor. Group 4 Securicor lukkede uændret i kurs 19,3. - Vigtigt er det, at ny data bekræfter, at prisstigninger i Frankrig er større end lønstigningerne og det øger muligheden for marginstigninger efter vores mening, skriver analytikerne, som mener, at sidste års lønstigninger i Frankrig har været med til at presse indtjeningen i år. SAS op på chefafklaring Luftfartselskabet SAS steg 3,1 procent til kurs 82,5, efter at koncernen meddelte, at Mats Jansson bliver ny koncernchef. Han har senest har været koncernchef hos handels- og distributionsvirksomheden Axel Johnson AB, og betegnes som en hård, men reel ledertype. D/S Torm, som er tidligere C20-medlem, ventes at hæve forventningerne til 2006, lød det fra Carnegies to shippinganalytikere Peter Rothausen og Casper Blom. Analytikerne har derfor løftet anbefalingen af Torm til ""køb"". D/S Torm endte 0,5 procent højere i 319,5. Atlantic Petroleum fortsatte med højt humør sin introduktion på fondsbørsen, og de nye investorer kunne bogføre en værdistigning på 10,2 procent mandag til kurs 660.",2006-10-16T15:41:30+00:00,
https://www.dr.dk/nyheder/penge/klar-overvaegt-af-plusser-paa-c20,"De danske aktier åbnede torsdag med en klar overvægt af plusser. Det affødte en stigning i C20-indekset på 0,9 procent til 409,71, da de cykliske aktier, A.P. Møller-Mærsk og DSV, ledte fremgangen efter den positive udvikling investorerne oplevede onsdag aften i USA. De tre store europæiske indeks åbnede også med pæne plusser. A.P. Møller-Mærsk steg 1,4 procent til kurs 52.700. Lloyd's List skriver, at A.P. Møller-Mærsk trods et investeringsprogram på 30 milliarder dollar har finansiel styrke til yderlige opkøb eller investeringer for 10 milliarder dollar. Netop A.P. Møller-Mærsks massive investeringsprogram fik roser med på vejen fra Danske Equities i en analyse fra den 2. oktober, da investeringerne øger gearingen og derved ventes at drive aktiekursen højere de kommende år. DSV fortsætter de seneste dages optur og kunne torsdag morgen lægge yderligere 1,0 procent til aktiekursen, som lyder på 1090. Investorerne sendte Vestas 1,1 procent højere til kurs 155,3 og vandt dermed noget af onsdagens tab tilbage. Onsdagens megaordre på 4 milliarder dollar giver den spanske konkurrent Gamesa mulighed for, at lave lange ordreaftaler med underleverandørerne, som er eftertragtede grundet den store efterspørgsel. Det positive for Vestas er, at Gamesa binder ca. 80 procent af sin kapacitet på ordren i flere år. Det skriver Dagbladet Børsen torsdag morgen. Vestas andel af det globale marked for vindmøller falder fra 29 procent i år til 26 procent i 2008, efter at den spanske konkurrent Gamesa har fået verdens største vindmølleordre fra Iberdrola. Det vurderer analytiker Peter Rothausen fra Carnegie i en kommentar. Danske Bank steg 0,7 procent til kurs 231,8. Danske Bank kom i fokus, da storbanken optrapper krigen om kurtagerne mod de billige onlinemæglere i kampen for de private investorer. Ifølge Dagbladet Børsen vil Danske Bank torsdag offentliggøre nye priser på kurtage for online handel. Kurtagen for onlinehandel med nordiske aktier falder fra 0,3 procent til 0,1 procent for de aktive private investorer. Jyske Bank skriver torsdag i en kommentar til en artikel i Dagbladet Børsen, at markedet allerede er bekendt med Carlsbergs udfordringer på det polske marked. Det blev meldt ud i halvårsregnskabet i august. Jyske Bank fastholder derfor sin akkumuler anbefaling på Carlsberg og et kursmål på 520, da Jyske Bank forventer en fortsat høj vækst i de østeuropæiske aktiviteter, samt forbedringer i driften som følge af rationaliseringer. Carlsberg åbnede 0,5 procent højere i kurs 497,5. SAS aktien blev handlet 1,3 procent højere til kurs 79,5 danske kroner I svenske kroner lød kursen på 98,8. Kursmålet på SAS hæves til 100 skroner af S Equity Research. Finanshuset hold-anbefaling blev gentaget. Det fremgår af markedsberetning fra Nordea. Den væsentligste årsag hertil er faldet i olieprisen, hvilket giver væsentlige besparelser, skriver Nordea. Kilde: RB-Børsen.",2006-10-05T07:59:00+00:00,
https://www.dr.dk/nyheder/penge/c20-ned-paa-daarlige-amerikanske-tal,"Morgenens åbning bød på små tab og fulgte dermed den sure stemning bland markedsdeltagerne delvist skabt af det overraskende negative erhvervstillidsbarometer i USA. C20 lå 0,5 procent lavere i 394,74, hvor næsten samtlige medlemmer af topindekset var trængt i negativt terræn. Der var fokus på Novo Nordisk efter et par store milliardopkøb i branchen og investorerne spørger nu om Novo er den næste i rækken til opkøb. Flere rygter om GN Resound GN Store Nord lå uændret i kurs 87,5. Spekulationer om salget af GN Resound kører i markedet og fik ekstra gødning. Det kom i form af en udmelding fra bestyrelsesformanden Niels Boserup, fra William Demant, der ses som en åbenlys opkøber, da han betegnede en pris på 15 milliarder kroner som værende helt urealistisk. Det skrev Dagbladet Børsen fredag. William Demant lå uændret i kurs 425. Opbrud i medicinalbranchen Novo Nordisk blev handlet 0,2 procent lavere til kurs 428,5 i åbningshandlen. De to seneste milliardhandler i medicinalindustrien kan sætte den danske medicinalgigant Novo Nordisk under pres for at følge efter. Aktieboks: Novo-aktiens udvikling i de seneste tre måneder En kilde i finansverden siger til Financial Times fredag, at de to handler kan opløse det nuværende dødvande, hvor en række fonds- eller familieejede medicinalselskaber har afvist konsolidering. - Vi har ventet på det her, og jeg tror at der vil komme flere handler nu, siger han til avisen, og tilføjer at andre middelstore selskaber som Solvay eller UCB fra Belgien eller Novo Nordisk herhjemme kan komme under pres for at følge efter. Mærsk Line opruster A.P. Møller - Mærsk åbnede 0,4 procent lavere i kurs 48.400. Rederikoncernens tankskibsdivision, Maerks Tankers, er stille og roligt i gang med at opbygge en flåde inden for de såkaldte LNG-skibe, der transporterer flydende na-turgas. Det er Mærsk Qatar, der har søsat nybygningen, som skal sejle med naturgas fra Qatar. Med nybygningen har Maersk Tankers nu to LNG-skibe og angiveligt seks yderligere på vej. Investorerne noterer sideløbende at den norske konkurrent Frontline har solgt to oliesupertankere til en samlet værdi 186,5 millioner dollar. Forstædernes Bank åbnede 0,3 procent højere i kurs 755. Banken har fået en gevinst på 96 millioner kroner på salget af bankens resterende aktier i Totalkredit til Nykredit. Avancen bliver indregnet i regnskabet for tredje kvartal og ikke som tidligere oplyst fjerde kvartal Det oplyste Forstædernes Bank i en meddelelse til fondsbørsen.",2006-09-22T08:15:00+00:00,
https://www.dr.dk/nyheder/penge/maersk-stod-solid-stigning-i-c20,"Københavns Fondsbørs var onsdag oase for de europæiske investorer, da C20-indekset lukkede 1,1 procent højere i 393,01, mens der blev noteret betydelige tab på de tre toneangivende indeks i Europa. A.P. Møller - Mærsk var eftertragtet af investorerne efter positive udmeldinger fra finanshuset Carnegie. Novo Nordisk lukkede højere på gode nyheder fra et amerikansk aktiv, mens Carlsberg investorerne fik friske regnskabstal fra den hollandske konkurrent Heineken. Mærsk kraftigt op A.P. Møller - Mærsk blev handlet 3,3 procent højere til lukkekurs 49.900. Finanshuset Carnegie har hævet sin anbefaling af A.P. Møller-Mærsk aktien til ""outperform"" fra ""neutral"" i en analyse af Peter Rothausen og Casper Blom. Det bekræfter aktieanalytiker Peter Rothausen over for RB-Børsen. Kilder i aktiemarkedet oplyser til RB-Børsen, at kursmålet i analysen er 56.000-60.000 på seks måneders sigt. Samtidig var der godt nyt om raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober, vurderede ledere fra IPBCC til en indiske netavis. Novo Nordisk lukkede 1,7 procent højere i kurs 426,5. Biotekselskabet Zymogenetics, som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference den 17. september. Vestas lidt ned Vestas lukkede 0,5 procent lavere i kurs 163,5. Vestas genvinder sandsynligvis sin markedsposition i Indien, trods tirsdagens salg af Vestas RRB India andelen. Det vurderede analytikeren Henrik Breum fra Danske Equities. - Vestas har ryddet vejen for den sidste væsentlige strukturelle hindring efter fusionen med NEG Micon. I kraft af mangel på know-how i Vestas RRB, så finder vi risikoen for, at Vestas har skabt en potentiel farlig konkurrent for meget begrænset. Vestas vil være i stand til at genvinde omkring 20 procent i det næste par år, skrev analytikeren Henrik Breum. Analytiker Stephen Rammer fra Alm. Brand Henton vurderede, at salget af datterselskabet løser Vestas' problem med, at RRB ønsker at engagere sig i developmentopgaver fremover. - På længere sigt er vi bekymret for, om Vestas har skabt sig en ny konkurrent, skrev Stephen Rammer i en kommentar til salget af Vestas RRB India. Gode Heineken-takter påvirker Carlsberg Carlsberg lukkede 0,4 procent højere i kurs 465. Den hollandske konkurrent Heineken gentog onsdag morgen sin tidligere opjusterede forventninger til helåret 2006 i halvårspræsentationen. Bryggeriet betegner væksten i det russiske marked, hvor Carlsberg også operer, som sund. Målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novozymes fik global pris Novozymes lukkede 0,2 procent højere i kurs 410. Nok engang blev Novozymes kåret som den mest bæredygtige bioteknologiske virksomhed på verdensplan i Dow Jones' Sustainability Group Index. Novozymes blev i år sammenlignet med 23 andre bioteknologiske virksomheder i det globale indeks, hvor 317 virksomheder er placeret. TK Development lukkede 3,1 procent lavere i kurs 63, efter at ejendomsudviklingsselskabet blev nedjusteret til ""stærkt salg"" fra ""hold"" af Nordea Equity Research. Analytiker Michael West Hybholt begrunder nedjusteringen med aktiens seneste kursstigning og fastholder kursmålet på 55 kroner. Blandt de illikvide aktier lukkede venturekapitalselskabet Olicom 11,6 procent højere i kurs 4,8, mens ejendomsselskabet Victoria Properties vandt 9,0 procent til lukkekurs 260. Selskaberne var blandt onsdagens højdespringere.",2006-09-06T15:56:13+00:00,
https://www.dr.dk/nyheder/penge/c20-stod-i-mod-mavesurt-europa,"Til trods for sur stemning på børserne i Europa lukkede C20 med kun et marginalt tab. Vestas lukkede 2,2 procent lavere i kurs 164,3, efter at vindmølleproducenten solgte sin andel på cirka 49 procent i Vestas RRB India til direktøren for selskabet. - Det bliver nu muligt for Vestas selskabet NEG Micon India at konkurrere bedre end under den hidtidige konstruktion, hvor kun Vestas RRB måtte producere Vestas-møller, sagde analytiker i Jyske Bank Jesper Klitgaard Frederiksen til RB-Børsen. GN Store nord stiger igen GN Store Nord lukkede 1,2 procent højere i kurs 87,3, og selskabets aktie er nu steget i kurs fem dage i træk. Konkurrenten William Demant lukkede 1,4 procent lavere i kurs 421. Ingen af de handlere og analytikere som RB-Børsen har talt med, har nogen umiddelbar forklaring på den seneste kursstigning. Med den usikkerhed, der stadig er i forhold til et eventuelt frasalg af GN Resound er det svært at forklare, hvorfor GN Store Nord skal klare sig bedre end markedet, lød det undrende fra en handler. - Jo nærmere vi kommer årets slutning, uden der er en afklaring, jo heftigere vil spekulationerne blive, sagde en analytiker til RB-Børsen. Carlsberg reklame godt modtaget Carlsberg lukkede 1,3 procent højere i kurs 463. Bryggerikoncernen planlægger at lancere en tv-reklamekampagne til 120 millioner kroner i forbindelse med lanceringen i Storbritannien senere på året af den nye øl, Carlsberg Edge. Trygvesta blev handlet 0,8 procent højere til lukkekurs 358,5. Danske Tryg har med sin kæmpemæssige pengetank øjnene rettet mod opkøb inden for forretningsområderne sundhed, sikkerhed og tryghed. Branchekollegaen Topdanmark lukkede 1,2 procent højere til kurs 844. Også stigning til APM A.P. Møller - Mærsk lukkede 0,6 procent højere til kurs 48.300. Rederikoncernen overvejer næste træk, da datterselskabet, Svitzerwijsmullers, møder modstand fra flere sider med hensyn til den planlagte overtagelse af australske Adsteam. Modstanden kommer fra en række kunder, samt de engelske konkurrencemyndigheder, der ser risiko for monopollignende tilstande i britiske havne ved købet af Adsteam. Blandt sidepapirerne blev TK Development handlet 4,0 procent højere i lukkekurs 65. Entreprenørkoncernens datterselskab Euro Mall Holding har fået byggetilladelse til byggeriet af et polsk shopping- og leisure center. Samtidig skal TK Development opføre et butikscenter i Letlands hovedstad Riga for 35 millioner euro (261 millioner kroner). Topsil Semiconductor Materials lukkede 10,4 procent højere i kurs 1,3, mens møbelproducenten SIS blev dagens højdespringer med en stigning på 12,5 procent til kurs 36.",2006-09-05T15:44:39+00:00,
https://www.dr.dk/nyheder/penge/c20-laa-stille-mens-europa-steg,"Aktiehandlen på Københavns Fondsbørs endte mandag stort set uændret, mens de tre store europæiske landeindekser oplevede moderate stigninger. C20 lukkede 0,06 procent højere i 388,63, da Novo Nordisk tyngede indekset, efter to finanshuse havde nedjusteret anbefalingerne. Finanshuse om Novo: Sælg Novo Nordisk lukkede 1,2 procent lavere til kurs 424. Analytikerne hos FIH Capital Markets anbefalede mandag investorerne i at sælge Novo-aktien på niveauet 425-430 på kort sigt. - Aktien har i meget lang tid handlet til en discount på 5-10 procent i forhold til peergroup, mens den nu handler til en præmie på ca. 10 procent og således har mere end indhentet det kursmæssige efterslæb, skrev FIH. Finanshuset ING nedjusterede Novo Nordisk til ""sælg"" fra ""hold"". Dog blev kursmålet hævet til 395 kroner fra 375 kroner. - Novo er et kvalitetsmedicinalselskab med robust indtjeningsevne på kort sigt, men efter et stærkt andet kvartal er aktien ""overophedet"" og ser nu dyr ud, skrev analytiker Tim Race fra ING. A.P. Møller - Mærsk i let fald A.P. Møller - Mærsk lukkede 0,4 procent højere i kurs 48.000. Rederikoncernens datterselskab, Svitzerwijsmullers, er gået i tænkeboks med hensyn til den planlagte overtagelse af australske Adsteam, der har mødt modstand fra en række kunder, som menes at omfatte nogle store containerrederier. Det skriver shipping-avisen Lloyds List mandag. Analytiker Henrik Lund fra Danske Equities mener, at Maersk Line sysler med ideen om at indsætte 11-12 megaskibe på en ny rute mellem Asien og USA via Suez-kanalen i midten af 2007. Danske Equities fastholder anbefalingen ""køb"" med et kursmål på 57.000. Shippingekspert Lars Bjørnvik fra Aktieugebrevet ser stor sandsynlighed for endnu en nedjustering fra A.P. Møller - Mærsk allerede inden jul. Maersk Line har tabt mange kunder efter købet af P&O Nedllyod, og der er kun en måde at få dem tilbage i folden på, og det er ved at underbyde konkurrenterne, vurderer ugebrevet. Vestas kravlede op Vestas lukkede 1,1 procent højere i kurs 168. Den indiske konkurrent, Suzlon, annoncerede mandag en ordre på 105 MW fra amerikanske Edison Mission Group. Det amerikanske energiforsyningsselskab er tidligere kunde hos Vestas. Nordea lukkede 2,1 procent højere i kurs 74,3 og var dagens højdespringer i C20-regi. Danske Bank blev handlet 0,1 procent lavere til kurs 222,3, mens Jyske Bank lukkede uændret i kurs 337,5. Curalogic lukkede 9,1 procent højere i kurs 7,8, efter biotekselskabet har sluttet et klinisk fase II studie af ekstrakt af ragweedpollen. Ragweed-pollen er en af de hyppigste årsager til udvikling af allergi og høfeber på det nordamerikanske kontinent, men er derimod ikke særligt udbredt i Europa. Rockwool op Ejendomsselskabet Victoria Properties lukkede 2,7 procent højere i kurs 225, efter selskabet inden åbning annoncerede købet af syv ejendomme i Berlin til en samlet værdi på 124,7 million kroner Knap 33 procent af dagens omsætning på 498.600 i aktien skyldtes insider handel. Rockwool International lukkede 1,5 procent højere til kurs 818, trods analytikerne hos Jyske Bank nedjusterede anbefalingen til ""akkumuler"" fra ""køb"" grundet den seneste kursstigning, der giver en pris 9 procent over det niveau, som banken finder fair. Solcelleproducenten Topsil Semiconductor Materials blev dagens højdespringer med en stigning på 15,0 procent til lukkekurs 1,2. I modsatte ende lå Bonusbanken 8,8 procent lavere i kurs 44,5.",2006-09-04T16:14:00+00:00,
https://www.dr.dk/nyheder/penge/c20-lidt-hoejere-efter-blandede-regnskabstal,"De danske aktier åbnede lidt højere på en dag med flere store regnskabspræsentationer. C20 åbnede 0,1 procent højere i 380,95, hvor Trygvesta steg efter fremlæggelsen af halvårsresultatet. Modsat blev Coloplast handlet betydeligt lavere efter en nedjustering af den forventede organiske omsætningsvækst. Blandt sidepapirer var dagens kursraket batteriproducenten Danionics. Analytikere: Skuffende Coloplast-regnskab Coloplast blev sendt 5,4 procent lavere til kurs 445 efter et skuffende regnskab for tredje kvartal, hvor forventningerne til den organiske omsætningsvækst blev nedjusteret til 8-9 procent efter frasalg af Sterling Medical Services og køb af Mentors urologiforretning. Coloplast ventede tidligere en omsætningsvækst på 10 procent. Regnskabet fra Coloplast skuffede analytikerne på både omsætningen og driftsindtjeningen. Trods nedjusteringen ser FIH Capital Markets fortsat positivt på aktien og venter, at aktien vil sætte sig efter nedjusteringen af forventningerne til den organiske vækst i indeværende regnskabsår, specielt i lyset af pæne stigninger op til regnskabet. Det skroneriver finanshuset i en foreløbig kommentar. TrygVesta op Trygvesta blev handlet 1,2 højere til kurs 383,5 efter en opjustering af forventningerne til skadeforsikroneringsresultatet i halvårspræsentationen, mens investeringerne trak i modsat retning. Overskudsprognosen fra skadesforsikringerne for helåret 2006 hæves med 200 millioner kroner til 2,3 milliarder kroner, mens præmieindtægternes vækstprognose sænkes til 3 procent fra 4 procent. Det svage investeringsafkast er årsag til at overskudsprognosen for helåret 2006 sænkes til 2,65 milliarder kroner før skat fra 2,8 milliarder kroner. Trygvesta fik i første halvår et overskud før skat på 1351 millioner kroner mod 1227 millioner kroner i samme periode sidste år. Forventninger til William Demant William Demant, der også er regnskabsaktuel torsdag, er blandt de 10 selskaber, der midt i september bliver tilføjet det europæiske Dow Jones Stoxx 600-indeks. Det skrev Bloomberg News. Ti analytikere, der i den seneste uge har afgivet estimater til RB-Børsen, skønner, at William Demant har haft en omsætning på 2481 millioner kroner og et overskud af driften af på 613 millioner kroner i første halvår af 2006. William Demant steg 0,5 procent til kurs 466. Bang & Olufsen åbnede 0,2 procent højere i kurs 599. Analytiker Torben Sommer hos Standard & Poor's Equity Research skar sit kursmål til 760 fra 840, mens han fastholdte sin købsanbefaling, fremgik det af et notat. Rederiaktie godt papir Rederiet D/S Norden steg 1,3 procent til kurs 3050. Torsdag inden åbning hævede finanshuset Standard & Poor's Equity Research sin anbefaling til ""Stærkt køb"" mod tidligere ""hold"", mens kursmålet blev hævet markant til 3500 kroner fra 2500 kroner. D/S Nordens storaktionær D/S Torm lå uændret i kurs 312. FLSmidth, der bygger fabrikker til cement- og mineralindustrien, blev handlet 0,8 procent højere til kurs 247. Branchen udvikler sig rigtig godt, og det ventes at selskabet får et halvårsoverskud før skat på 286 millioner kroner. sammenlignet med et overskud på 238 millioner kroner i første halvår 2005. Driften ventes i samme periode at vise et overskud på 266 millioner kroner. mod et overskud på 151 millioner kroner., mens omsætningen ventes at være steget 10 procent til 5,1 milliarder kroner. Det viser medianen af fire estimater, som RB-Børsen har indsamlet inden for den seneste uge. Batterifirma op Blandt småbankerne opjusterede Ringkjøbing Bank sine forventninger til helåret og steg 0,4 procent til kurs 737. Danionics steg 30,0 procent til kurs 16,8, efter selskabet har indgået en rammeaftale med et stort internationalt selskab om levering af 6 millioner batterier i løbet af 2007 fra Danionics Asias fabrik i Kina. Produktionen vil optage 40-50 procent af Shenzhen-fabrikkens kapacitet, oplyser selskabet.",2006-08-17T08:49:47+00:00,
https://www.dr.dk/nyheder/penge/c20-lidt-lavere-oven-paa-regnskabstal,"Københavns Fondsbørs åbnede med små tab på en dag med flere interessante regnskaber. C20 lå 0,3 procent lavere i 380,34, da Lundbeck skuffede investorerne med halvårsregnskabet, mens Danske Bank blev handlet lavere på en nedjustering fra Morgan Stanley. ØK leverede et flot halvårsregnskab tirsdag aften, og investorerne gengældte onsdag morgen med indkøb af aktien. Lundbeck markant ned Lundbeck blev handlet 5,0 procent lavere til kurs 133 efter investorerne havde gransket halvårsregnskabet kort forinden åbningstid. Medicinalselskabet er kommet ud af årets første seks måneder med et overskud før skat på 572 million kroner, mens analytikere adspurgt af RB-Børsen havde ventet et overskud på 726 million kroner. Samme tendens viste tallene for driftsindtjeningen. Omsætningen i halvåret blev på 4,4 milliarder kroner, hvilket var på linje med forventningerne. Det skuffende resultat forklares med lagerreduktionerne af det antidepressive middel Lexapro hos Forest, men også øgede omkostninger spiller ind. Forventningerne til helåret blev fastholdt. ØK med flotte tal ØK steg onsdag 2,1 procent til kurs 248, efter en god regnskabsfremlæggelse sent tirsdag. Specielt omsætningen overraskede positivt, men også indtjeningen lå på den positive side af både vores og konsensus forventningerne. - ØK fastholder som ventet forventningerne til helåret. Dog er der en marginal opjustering i Industrial Ingredients, som ikke slår igennem på koncern-guidance. Der er ikke nyheder om frasalg af divisioner, skriver FIH, der sandsynligvis vil opjustere helårsestimaterne - specielt på baggrund af den høje omsætning indenfor Foods. FIH venter aktien reagere vil positivt på regnskabet, men fastholder umiddelbart anbefalingen ""reducer"". Finanshuset Standard & Poor's Equity Research har fortsat anbefalingen ""sælg"" med kursmålet 210 kroner. Danske Bank blev handlet 0,7 procent lavere til kurs 223. Finanshuset Morgan Stanley nedjusterede onsdag inden åbning til den negative anbefaling ""underweight"" fra den neutrale anbefaling ""equalweight"". Carlsberg let opad Carlsberg åbnede 0,2 procent højere i kurs 453,5. Bryggerikoncernens finske datterselskab Sinebrychoff restrukturerer virksomheden og investerer i et nyt produktionsanlæg til PET-flasker. Den nye produktionsmodel ventes implementeret i 2008 og vil da give årlige besparelser på cirka 90 millioner kroner. Restruktureringen i Finland påvirker ikke forventninger til 2006, oplyser Carlsberg. Investeringerne i det nye produktionsanlæg til PET-flasker er sat til 140 million kroner giver mulighed for en række nye produkter og genbrugsemballage. Auriga tabte 5,0 procent til kurs 135, da investorerne fik en nedjustering af helårsprognoserne i halvårsregnskabet. Holdingkoncernen, som står bag Cheminova, sænkede overskudsprognosen til 270 million kroner før skat for 2006 fra 330 million kroner",2006-08-16T08:54:00+00:00,
https://www.dr.dk/nyheder/penge/c20-stigninger-paa-et-nervoest-marked,"Solen skinner forsigtigt på de danske aktier, som stiger en smule onsdag morgen efter store fald i tirsdagens handel. Efter en kulsort dag på det danske aktiemarked tirsdag åbnede aktierne onsdag med nervøse trækninger i mundvigene. Det danske aktieindeks steg fra morgenstunden omkring en procent efter at være faldet 3,74 procent til 350 tirsdag. De danske aktier åbnede onsdag i positivt terræn, da C20 indekset steg 0,8 procent til 352,68. Dermed kan noget af det tabte hentes hjem igen onsdag. Men store kursfald har præget de seneste mange dages aktiehandel - både i Danmark og på de internationale aktiemarkeder. Og det skaber en nervøs stemning blandt investorerne. Forskellige råd Og for de private aktieinvestorer er det svært at finde ud af, hvad man skal tro i øjeblikket. Og der er ikke megen hjælp at hente hos de professionelle. Over for Berlingske Tidende siger erhvervsøkonomilektor Michael Christensen, Handelshøjskolen i Århus, at den aktuelle aktieuro bør være en lærestreg for private aktieinvestorer. Hans holdning over for de private investorer er klar: Hold jer væk fra aktierne. En anden ekspert giver det stik modsatte råd. Bankekspert Bjarne Jensen mener, at den seneste tids kursfald bør betyde, at investorerne skal se at få ""købt op med arme og ben"", som han udtrykker det over for Berlingske Tidende. Mærsk trak op A.P. Møller - Mærsk var en af de største trækheste for hovedindekset, mens Vestas leverede største stigning i C20-regi. De europæiske aktiemarkeder begyndte dagen med fremgang, mens det chokerende dyk i aktierne hos EADS tyngede det franske Cac40 indeks. Containerrederiet A.P. Møller - Mærsk steg 1,1 procent til kurs 45.700. Rederiet D/S Torm faldt 0,6 procent til kurs 231,5. Vejtransportselskabet DSV fik en god begyndelse med en fremgang på 1,7 procent til kurs 845. Group 4 Securicor, som var aktuel med sin markedsopdatering tirsdag, fik sænket sit kursmål af det amerikanske finanshus Citigroup. Finaushusets kursmål lyder på 155 pence, hvilket svarer til 16,91 kroner Citigroup gentog sin salgsanbefaling. Oven i de åbenlyse problemer med prispres frygter Citigroup også for store tab i Group 4 Securicors pensionsfond. Koncernen har store hensættelser til pensioner og fonder er 70 procent eksponeret i aktiemarkedet. Group 4 Securicor åbnede uændret i kurs 17,8. Carlsberg op på aktiesalg Carlsberg steg 0,5 procent til kurs 393,5. Carlsberg opjusterede sent tirsdag forventningerne til årets resultat. Det sker efter at bryggeriet har solgt minoritets andelen i det det sydkoreanske Hite Brewery. Carlsberg meddelte, at salget vil give en indgangsindtægt på 1,3 mia. og en fortjeneste på 600 mio. kroner før skat. Vestas åbnede 1,3 procent højere i kurs 134,8 efter koncernchef Ditlev Engel til morgen afviste at svare på, om der er bejlere med konkrete tilbud fra en energikoncern. Vestas og dens amerikanske konkurrent, General Electric, modtager ordrer på møller til levering i USA i 2008, selv om det stadig er uvist om den fordelagtige skatteordning, der giver rabat ved produktion af vindenergi, bliver forlænget dertil. - Mange personer venter, at skatteordningen forlænges, men det er lidt risikabelt at investere efter det, med mindre vindmølleproducenterne giver elselskaberne mulighed for at komme ud af aftalen eller giver dem en eller anden form for garanti, sagde Stuart Solsky, der er advokat for vindprojekter hos Baker Botts til Bloomberg. Blandt sidepapirerne var fokus på fodboldklubben Brøndby IF. Brøndby snakker med Manchester Uniteds reserveholds-træner Rene Meulensteen om at overtage stillingen som cheftræner i klubben, skriver Ekstra Bladet. Brøndby IF åbnede 0,7 procent lavere i kurs 70,5.",2006-06-14T08:50:00+00:00,
https://www.dr.dk/nyheder/penge/vakkelvorn-start-paa-dagen-c20,"Det var lidt af en slingrekurs C20 åbnede med i dag. Efter 30 minutters handel lå indekset 0,5 procent lavere end ved lukketid i går. Vestas åbner 2,4 procent højere i kurs 148. Vestas får lidt ekstra opmærksomhed, da investorerne har øjnene rettet mod den amerikanske vindmøllekonference Windpower 2006, der afsluttes i dag. Aktieboks: Følg Vestas her Den amerikanske vindmølle organisation, AWEA, og det amerikanske Energiministerium har netop underskrevet en handlingsplan, der skal øge andelen af vindenergi i USA til 20 procent af det samlede energibehov. Hos den store amerikanske investeringsbank Goldman Sachs, hvor topchefen netop er blevet udnævnt til ny amerikansk finansminister, tror man også på vindenergi. Goldman Sachs ejer Vestas' amerikanske samarbejdspartner, Horizon, der i december lagde en ordre på over 5 milliarder kroner hos Vestas. Bloomberg News skriver, at Vestas' spanske konkurrent Gamesa har fået en ordre om at levere 132 vindmøller på 264 megawatt til Shell Windenergy i USA. Ordren har en værdi på 300 millioner dollar. Møllerne vil blive bygget i 2007. Pris ned på GN Store Nord Finanshuset Credit Suisse sænkede sit kursmål på GN Store Nord med 25 kroner til 90 kroner Det skriver Blooberg News. GN aktien åbner 0,8 procent højere i kurs 65,5. Novozymes lancerer et nyt vaskemiddelenzym. Novozymes åbnede marginale 0,1 procent højere i kurs 414. Novozymes salg af enzymer til vaskemiddelindustrien tegner sig for ca. en tredje del af selskabets samlede salg. Analytiker Peter Korndrup fra ABG Sundal Collier bemærker, at Novozymes har haft svært ved at skabe vækst i salget til væskemiddelindustrien, da nye produktlanceringer har taget salget fra de ældre enzymer. Joint Venture trak ikke op for A.P. A.P. Møller - Mærsk åbnede i negativt terræn og tabte 0,4 procent til kurs 46.700. Her til morgen blev det annonceret, at A.P.Møller-Mærsk og Cosco Pacific har etableret et joint venture sammen med regeringen i Tianjin i Kina. De laver en containerterminal, som ventes at få tre kajer og en årlig kapacitet på 1,8 millioner teu. (20 fods-containerenheder). Blandt sidepapirerne åbnede FLSmidth 0,9 procent lavere i kurs 225,5 trods gårsdagens ordreannoncering. Vietnam National Cement Trading Company har bestilt et styk cement-linker-produktionslinie til 425 millioner kroner FLSmidth gentog sine forventninger til helåret 2006. DFDS har meldt sig ud af kampen om Scandlines, skriver Jyllands-Posten. Scandlines, som ejes af den danske stat og det tyske togselskab Deutsche Bahn, er sat til salg. DFDS har tidligere udtalt at passager- og fragtrederiet er interesseret i at udvide aktiviteterne via opkøb. DFDS åbnede marginale 0,1 procent lavere i kurs 397,5. Keops vendte gårsdagens kursdyk til fremgang. Ejendomsudviklingsselskabet åbnede 3,3 procent højere i kurs 24,8.",2006-06-07T07:50:00+00:00,
https://www.dr.dk/nyheder/penge/c20-solid-fremgang-efter-internationalt-boost,"De danske aktier begyndte fredagen med en solid fremgang, da torsdagens positive stemning på de globale markeder skulle indhentes. C20-indekset steg 1,4 procent til 379,93. Største stigning ligger hos aktierne fra Vestas. A.P. Møller-Mærsk lagde også godt ud med en solid fremgang, mens DLH tog fokus blandt sidepapirerne. Danisco op på regnskab fra konkurrent Uden nyheder tog volatile Vestas teten med et kurshop på 5,0 procent til kurs 153,3. Danisco åbnede med en fremgang på 2,0 procent til 472,5 efter at den britiske sukkerproducent Tate & Lyle aflagde torsdag et helårsregnskab, som var klart bedre end ventet og samtidig indeholdt gode udsigter for 2006/07. Tate & Lyle steg torsdag over 5 procent Lundbeck åbnede 0,6 procent højere i kurs 130,5 efter at medicinalkoncernen torsdag kom med positivt nyt vedrørende sovemidlet Gaboxadol. Stoffet viser i undersøgelser vedrørende primær insomni (søvnløshed) og forbigående insomni en klar forbedring på flere kliniske end-points samt en forlængelse af ""slow wave sleep"" (dyb søvn), oplyser Lundbeck. - De fremviste fase II-data viser tydeligt, at gaboxadol skiller sig ud ved at øge ""slow wave""-aktiviteten. Vi mener, at forbedret ""slow wave sleep"" vil åbne op for endnu et forskningsområde og forbedre patienternes tilstand og ydeevne, udtaler Anders Gersel Pedersen. Tankskibe frem De olierederiinteresserede investorer kigge fredag morgen mod Norge, da verdens største olietankrederi, Frontline, præsenterede et regnskab for første kvartal, som var bedre end ventet. Frontlines overskud faldt til 219,1 millioner dollar efter skat mod 279 millioner dollar for samme kvartal i fjor. Faldet i overskuddet skyldes faldende fragtrater, men ifølge Bloomberg News havde analytikerne dog ventet et større fald i overskuddet til 190 millioner dollar. Rederiet D/S Torm steg 0,8 procent kurs 250, mens D/S Norden steg marginale 0,1 procent til kurs 2550. De hårdt prøvede investorer i Amagerbanken og Spar Nord Bank fik en god start på dagen. Amagerbanken steg 4,2 procent til kurs 412, mens Spar Nord Bank kunne lægge 5,0 procent ekstra til kursen, da aktien åbnede i 125. Største stigning skulle findes hos trælastvirksomheden, DLH, som åbnede imponerende 11,6 procent højere i kurs 96.",2006-05-26T08:51:00+00:00,
https://www.dr.dk/nyheder/penge/c20-solid-stigning-i-omtumlet-marked,"De danske aktier førte fredag en lidt omtumlet tilværelse, men endte med at trække en solid stigning i land. Det sker efter en uge, hvor investorernes nerver blev sat på alvorlige prøver. C20-indekset lukkede fredag 1,0 procent højere i 383,26, efter at C20 i mandags åbnede omkring 411. A.P. Møller Mærsks aktier slog takten an med pæne stigninger, mens Vestas leverede et kurshop efter analytikerroser og blev dagens vinder i C20-regi. Mærsk og Vestas steg pænt Det blev til en af de gode dage for A.P. Møller-Mærsk, som fik en kursstigning på 1,4 procent til kurs 49.900. APM har afhændet kabellæggeren ""Mærsk Defender"" til det canadiske selskab Secunda Marine. Det skriver Søfart, der dog ikke oplyser pris. Vestas fik opløftende nyt fra finanshuset Citigroup, som hævede kursmålet for vindmølleproducenten til 160 fra 120. Vestas-aktien lukkede 4,9 procent højere i kurs 150. - Den potentielle værdifastsættelse af Vestas er fortsat bredspektret. En langsigtet indtjeningsmargin på 10 procent kan understøtte en værdi på over 200 kroner pr. aktie, dog er der med den høje konkurrence fra GE og Siemens markant langsigtede usikkerhedsmomenter om margin-potentialet for koncernen, skriver Citigroups analytikerteam. TrygVesta i vejret Forsikringsselskabet TrygVesta stod med en stigning på 3,7 procent til 365,5 for fredagens næsthøjeste stigning. TrygVesta kom ikke med nyt via fondsbørsen. Konkurrenten Topdanmark steg 0,8 procent til kurs 753. Topdanmark er regnskabsaktuel næste tirsdag. Høreapparatproducenten William Demant vandt 1,5 procent til lukkekurs 418,5. De seneste uges fald på over 10 procent fik Handelsbanken til at reagere, og banken vurderer, at det efterlader en gylden mulighed for at samle aktien op. Det skriver analytiker Klaus Madsen i et notat fredag. Konkurrenten GN Store Nord steg 2,94 procent og lukkede i 70,0. SAS op SAS-aktien leverede et kurshop på 4,7 procent til kurs 67,5 efter de seneste dages massive pres. Jyske Bank kom med støttende udmeldinger til flyselskabet og hævede sin anbefaling til køb netop grundet de store fald i aktien. Den indgåede overenskomst-aftale med piloterne kunne sent fredag endnu ikke vise sin effekt på aktien. - Den aktuelle korrektion i aktiemarkedet har ramt aktien hårdt og er måske blevet forstærket af administrerende direktør Jørgen Lindegaards afgang. Samtidig er efterdønningerne svagere end ventet i 1. kvartal, skriver analytikeren, som fortsat har tillid til, at SAS er på vej mod en pæn fremgang i indtjeningen i 2006 - og forudser yderligere løft i 2007 - drevet af fortsatte besparelser og relativt gunstige markedsforhold. Vi ser en fair værdi i niveauet 70-90 kroner. Tøjfirma tabte terræn IC Companys leverede regnskab for tredje kvartal, som fik investorerne og analytikere til at vende tommelfingeren nedad trods en lille opjustering. Driftsindtjeningen (EBIT) i tredje kvartal faldt til 132 millioner kroner fra 133 millioner kroner IC Companys hævede driftsindtjeningsprognosen (EBIT) for helåret til 320-340 millioner kroner fra 285-315 millioner. Opjusteringen skyldes god drift og engangsindtægter på 20 millioner kroner. Regnskabet fik ingen lovord med på vejen fra Jyske Banks analytiker Casper Albæk, som vurderer at regnskabet var dårligere end ventet. IC Companys tabte 4,0 procent lavere i kurs 360. Senere blev aktien nedjusteret til ""reducer"" fra ""akkumuler"" hos Alm. Brand. Ambu lukkede 6,1 procent højere i kurs 105. Ambu var aktuel med telekonferencen efter gårsdagens regnskabspræsentation. Larynx-maskerne skal trække omsætningen op for Ambu i andet halvår af regnskabsåret 2005/06, lød det fra direktør Kurt Erling Birk.",2006-05-19T15:55:53+00:00,
https://www.dr.dk/nyheder/penge/c20-stadig-markant-fald-i-kurserne,"Landet største virksomhed A.P. Møller Mærsk åbnede lavere og fik følgeskab af Danske Bank. De store kursskred leverede Topdanmark og DSV. Det betød, at C20-indekst lå yderligere 2,9 procent lavere i 375,4. Det norske indeks ligger mere end 5 procent lavere, mens det svenske ligger med et tab på 1,5 procent Piben havde dog en anden lyd på de store europæiske markeder. De britiske, tyske og franske indeks åbnede i positivt terræn. Syv C20-medlemmer åbnede med tab på mere end 5 procent Topdanmark lå med næststørste tab på 7,4 procent til kurs 707, mens vejtransportaktien DSV har største tabt på 8,0 procent til kurs 930. Den følsomme Vestas-aktie fik igen kurstab og tabte 6,4 procent til kurs 140,5. Korrektion af markedet Ved 10-tiden torsdag formiddag var det toneangivende C20-indeks på Københavns Fondsbørs faldet knap 2,5 procent. - Lige nu er der panik i markedet. Dem der er steget mest er dem der falder mest, og det har intet med selskaberne at gøre. De danske aktier var blevet rigtig dyre, så der er god rationale i at de falder mest, siger Nordeas aktiestrateg Jesper Bie-Olsen til RB-Børsen. Heller ikke Jesper Bie-Olsen mener dog, at der er grund til at frygte en ny nedtur på aktiemarkederne som da it-boblen brast. - Det er en korrektion efter tre års fremgang og ikke en ny nedtur. Aktierne er meget mere fornuftigt prisfastsat end dengang. Men det kan vise sig at blive en lang og dyb korrektion, og det kan godt være, at man fremover skal satse på mere sikre aktier, konstaterer aktiestrategen. De toneangivende C20-indeks på Københavns Fondsbørs oplevede et fald på knap 2,5 procent ved 10-tiden. Carnegie sætter Novozymes højere A.P. Møller Mærsk-aktiens ""lille"" tab på 1,8 procent til kurs 49.500. Trods positive udsigter for containeraktiviteterne, som kom fra de tyske kanter. Det tyske finansieringsselskab Hansa Treuhand ser mere positivt på udsigterne for 2007, men Hermann Ebel bemærkede samtidig, at nedturen er ikke ovre endnu. Carlsberg er i fokus efter at direktør Nils Smedegaard Andersen ser mulighed for at påtage langt større risici, ifølge dagbladet Børsen. Carlsberg-aktien åbnede 2,7 procent lavere i kurs 399. Finanshuset Carnegie kastede glans over Novozymes-aktien, hvilket dog ikke kunne holde humøret oppe hos investorer. Carnegies anbefaling blev hævet til ""outperform"" fra ""neutral"". Opjusteringen sker som en følge af øget produktivitet og vækst i brændstodethanol. Potentialet i industrienzymaktien er også intakt ifølge beregningerne fra finanshuset, som hæver kursmålet til 525 kroner Novozymes åbnede 2,2 procent højere i kurs 412,5. Cementfabriksfabrikanten FLSmidth tabte 7,5 procent til kurs 218 kroner Det sker efter et kurstab på 4,7 procent onsdag. FLSmidth fremlægger kvartalsregnskab senere i dag.",2006-05-18T08:41:54+00:00,
https://www.dr.dk/nyheder/penge/topdanmark-straalede-da-c20-steg-til-rekord,"Der var forårskådhed på aktiemarkedet mandag, da investorerne kastede sig over bredt udvalg af C20-aktier, hvor Topdanmark skilte sig ud med en stigning på knap 6 procent. Herudover stod køberne klar ved vægtige aktier fra Novo Nordisk, Danske Bank og A.P Møller Mærsk, der alle steg, og var med til at trække C20-indekset 1,20 procent op til rekordniveauet i 410,60. Aktieboks: OMXC20 i Rekord Skyhøje forventninger til Topdanmarks kvartalsregnskab driver aktien frem. og mandag lukkede forsikringsselskabet hele 5,74 procent højere i kurs 829. - Investorerne venter, at Topdanmarks regnskab for første kvartal vil fortsætte den positive udvikling fra sidste år, udtaler analytiker Bjørn Schwarz fra Sydbank til RB-Børsen. Han bemærker, at der har været godt forsikringsvejr i første kvartal, som giver lavere skadeserstatningskrav. Mindre stigning til TrygVesta TrygVesta-aktien måtte nøjes med en mindre stigning på 1,05 procent til kurs 385, efter at finanshuset Carnegie fastholder anbefalingen ""neutral"". Det sker i en kommentar til det kommende kvartalsregnskab fra forsikringsselskabet. A. P. Møller - Mærsk noterede en fremgang på 1,14 procent til kurs 53.200 hjulpet af en opgradering af to havnesystemer i den sydlige del af Kina. Landet gør klar til den voldsomme vækst, der i de næste år ventes inden for varetransporten ud og ind af Kina ad søvejen. Men nu udvider kineserne endnu to havnesystemer. DSV i rekord Uden fondsbørsrelaterede nyheder steg transportselskabet DSV 3,28 procent til rekorden 1072, mens de vægtige aktier fra medicinalselskabet Novo Nordisk steg 1,56 procent til kurs 390,50. Danske Bank-aktien lukkede 1,04 procent højere i kurs 242,50. Aktier i vindmølleproducenten Vestas leverede en stigning på 2,47 procent til kurs 187, efter at den amerikanske stat Oklahoma har godkendt opførelsen af endnu en park med vindmøller, skriver nyhedsbrevet Wind Energy Weekly. Det er endnu ikke bestemt, hvem der skal levere møllerne, men danske Vestas er allerede til stede i området, da selskabet i marts fik en ordre på 84 styk 1,8 MW-møller til det sydvestlige Oklahoma. Høreapparater i fokus Analytikere havde mandag fokus på William Demant, som er aktuel med sin markedsopdatering på onsdag. Finanshuset Carnegie vil ikke udelukke, at William Demant hæver forventningerne, mens Handelsbanken og Enskilda vurderer, at opjusteringen nok vil lade vente på sig indtil halvårsregnskabet i august. William Demant sluttede 1,96 procent højere i kurs 442,50, mens konkurrenten GN Store Nord tabte 1,83 procent til kurs 80,50. GN Store Nord er allerede tirsdag regnskabsaktuel. SAS trafikvækst i april underbygger den positive tendens, som flyselskabet oplever, men samtidig skaber påsken en vis usikkerhed om tallene. Det siger analytiker Jakob Pedersen fra Sydbank til RB-Børsen. - Tallene ser overordnet fornuftige ud og på linie med mine forventninger, og belægningen er bedre end ventet. Påskeeffekten er med til at skabe usikkerhed, og bør derfor ses i sammenhæng med martstallene, men der er ingen ændring i den underliggende positive udvikling, vurderer Jakob Pedersen. Aktier i SAS lukkede 3,33 procent højere i 77,50.",2006-05-08T15:29:34+00:00,
https://www.dr.dk/nyheder/penge/c20-stigninger-paa-en-stille-dag,"Danske aktier steg mandag, der var nyhedsmæssigt stille i København. Og der var ikke mange internationale retningslinier, da størstedelen af de europæiske aktiemarkeder holdt lukket på grund af 1. maj. Investorerne havde dog mod nok til at handle C20-indekset 0,68 procent op til indeks 399,41, da aktier fra A.P. Møller Mærsk, DSV og Trygvesta steg. Store skibe til Mærsk Novozymes var dagens taber i C20-indekset med et fald på 1,63 procent til kurs 454, efter at aktien steg over 5 procent ugen før. Uden for C20-regi leverede aktier fra ejendomsselskabet TK Development endnu et kurshop, mens Jeudan blev hamret ned. Aktier i A.P. Møller-Mærsk steg 1,38 procent til 51.500, efter at Danske Equities over for RB-Børsen har vurderet, at det A.P. Møller-Mærsk-ejede Lindø-værft angiveligt er på vej med et containerskib, der bliver større end noget andet skib, og de nye megaskibe sænker omkostningerne for Mærsk, der er presset af faldende rater for fragt af containere. - De nye store skibe skulle gerne sænke omkostningerne 10-20 procent pr. container, siger shippinganalytiker Henrik Lund fra Danske Equities. DSV i medvind DSV-aktien fik et rygklap af Sydbanks analytiker Jacob Pedersen, som fastholdt sin overvægt-anbefaling efter at have nærlæst torsdagens DSV-regnskab. - DSV kommer med regnskabet stærkt i gang med 2006. Forude venter nu hårdt arbejde med at integrere Frans Maas. Vi opfatter det derfor som særlig positivt, at driftsudviklingen fortsætter i flot stil i kvartalet - upåvirket af, at ledelsen har brugt stort set alle ressourcer på købet af Frans Maas, skriver Jacob Pedersen. DSV sluttede 1,96 procent højere i 987. TrygVesta-aktien vandt terræn uden nyheder fra Københavns Fondsbørs, men forsikringsselskabets aktier fik fredag hævet sit kursmål til 445 kroner fra 374 af Danske Equities. Trygvesta-aktien lukkede 2,88 procent højere i kurs 374,50. D/S Torm-aktien måtte indkassere et tab på 1,29 procent til kurs 268,50, efter at rederiet fik nedjusteret sin anbefaling til hold af det amerikanske finanshus Jefferies & Co. Novo Nordisk aktien tabte marginale 0,26 procent til kurs 383, efter at Danske Equities, UBS og Svenska Handelsbanken gentog sine neutrale anbefalinger oven på fredagens regnskabspræsentation fra verdens største insulinproducent. Udsving på ejendomsmarkedet Ejendomsbranchen bød på lidt af hvert. Ejendomsselskabet TK Development tordnede yderligere i vejret med en stigning på 7,79 procent til kurs 83 efter sidste uges regnskab. Investeringsbanken Carnegie vurderede i kølvandet af regnskabstallene, at aktien har et kortsigtet potentiale op til kurs 85-95 og et potentiale på 2-3 års sigt på 135. Kollegaen Jeudan fik mandag øretæver. Nordea optager dækning af Jeudans aktier med en stærk salgsanbefaling. Efterfølgende hamrede investorerne aktien ned med et kurstab på 7,52 procent til kurs 689. Aktier i RTX Telecom lukkede 5,86 procent højere i kurs 117,50, da selskabet langt om længe er ved at få hul på salget af sin trådløse Dualphone til både fastnet og Skype.",2006-05-01T15:56:00+00:00,
https://www.dr.dk/nyheder/penge/c20-maersk-ned-efter-konkurrents-nedtur,"De danske aktier havde modvind i onsdagens handel. Det var især rederi- og oliegiganten A. P. Møller Mærsk som trak ned i det samlede regnskab, efter at den kinesisk konkurrent China Shipping Container Lines (CSCL) kunne se sine aktier dykke på børsen i Hong Kong. Aktierne fra Nordea og Group 4 Securicor lå med dagens største stigninger i OMXC20-regi. C20-indekset faldt 0,40 procent til kurs 394,11. Regnskabsaktuelle Bang & Olufsen fik en hovedrolle blandt sidepapirerne. Regnskabet affødte pæn kursfremgang i B&O-aktien. Dagens vinder blev dog Topotarget-aktien med et enormt kurshop. Topotarget-aktien imponerede med et kursstigning på hele 10,06 procent til kurs 35,00, hvilket sker efter flere dage med solide kursstigninger. Topotarget kom ikke med nyt via fondsbørsen. Aktieboks: Topotarget-aktien den seneste måned Mærsk-aktien sluttede 1,15 procent lavere i kurs 51.400. Investorerne trak fingrene til sig, da den kinesiske konkurrent China Shipping Container Lines (CSCL) præsenterede et svagt regnskab for 2005. Det gav et fald i CSCL-aktien på 8 procent på fondsbørsen i Hong Kong. Bang & Olufsen (B&O) kunne se sine aktier lukke 4,28 procent højere i kurs 755, da tallene for de første ni måneder fik lovord med på vejen fra flere analytikere. Aktieboks: B&O-B-Aktien den seneste måned Bang & Olufsen leverede en overskudsfremgang på hele 35,5 procent til 367 millioner kroner før skat og hævede helårsprognosen til 420-440 millioner kroner. Med de overraskende pæne tal for regnskabsårets første ni måneder burde opjusteringen af Bang & Olufsens helårsforventninger være større, vurderer analytiker Peter Kondrup fra ABG Sundal Collier i en umiddelbar kommentar til regnskabet. Nordea frem Nordea-aktien, som også er noteret i Stockholm, steg 1,68 procent til 75,50 kroner Bloomberg News skriver, at Nordens største udlåner, Nordea, nyder godt af de mildere toner på onsdagens rentemarked. Aktierne fra storbanken Danske Bank lå uændret i kurs 233,25. Aktierne fra Group 4 Securicor, som også er noteret i London, steg 1,48 procent til 20,60 kroner Der kom ikke nyt fra Group 4 Securicor via fondsbørsen. Vestas marginalt op Vestas kan se frem til, at flere konkurrenter vil hente kapital på fondsbørserne. Den kinesiske Vestas-konkurrent Goldwing vil børsnoteres, skriver den kinesiske avis The Standard. Analytiker Henrik Breum fra Danske Equities skønner over for RB-Børsen, at flere børsnoteringer fra producenter af vedvarende energi er på vej. Vestas-aktien lukkede 0,48 procent højere kurs 158,50. Blandt dagens topscorer var også to regnskabsaktuelle småbanker som begge hævede helårsforventningerne. Skjern Bank præsenterede regnskab onsdag morgen, mens Max Bank var aktuel sent tirsdag aften. Skjern Bank-aktien steg 4,11 procent til 760, mens Max Bank-aktien steg 5,30 procent til kurs 695. Nordea ser et stort potentiale i aktierne fra ejendomsudviklingsselskabet Sjælsø Gruppen trods en stigning på over 235 procent det seneste år. Analytiker Michael West Hybholt fra Nordea har indledt dækning af ejendomsselskabet med en købsanbefaling og et kursmål på 3091. Sjælsø-aktien lukkede 2,96 procent højere i kurs 2470.",2006-04-19T16:05:52+00:00,
https://www.dr.dk/nyheder/penge/c20-ap-moeller-maersk-gaar-frem,"A.P. Møller Mærsk begyndte onsdagen i overhalingsbanen inspireret af det generelt gode humør, som omkradsede investorerne efter solide gevinster på det amerikanske aktiemarked tirsdag aften. A.P. Møller Mærsk steg 0,77 procent til kurs 52.400. Stemningen var afspejlet i OMXC20-medlemmernes udvikling, som trak indekset 0,40 procent højere til 397,26. Blandt sidepapirerne satte Nordea ejendomsudviklingskoncernen Sjælsø Gruppen i rampelyset. Vestas-aktien fortsætter sit gode løb fra tirsdag. I onsdagens første handel steg Vestas-aktien 1,43 procent til kurs 160. Den høje oliepris hjælper investeringslysten i alternative energiformer, herunder vindmølleindustrien, vurderede aktiestrateg Morten Kongshaug, Danske Bank, over for RB-Børsen. Bang & Olufsen frem før regnskab Bang & Olufsen (B&O) steg 0,97 procent til kurs 732 forud for sin regnskabspræsentation for de første ni måneder af helåret. Sent tirsdag fik B&O positive udmeldinger med på vejen fra finanshuset Standard & Poor's Equity Research. Finanshusets analytiker Torben Sommer, der har overtaget dækningen af B&O-aktien, gav en købsanbefaling og et kursmål på 803. Sjælsø stadig frem Nordea ser et stort potentiale i aktierne fra ejendomsudviklingsselskabet Sjælsø Gruppen trods en stigning på over 235 procent det seneste år. Analytiker Michael West Hybholt fra Nordea har indledt dækning af ejendomsselskabet med en købsanbefaling og et kursmål på 12 måneders sigt på 3091 - næsten 30 procent over slutniveauet tirsdag. Sjælsø-aktien åbnede onsdag 2,88 procent højere i kurs 2468. Torm tabte terræn D/S Torm-aktien kom dårligst fra start i OMC20-regi, da rederi-aktien tabte 1,88 procent til kurs 286,50. Det er tvivlen om deres aktiepost i konkurrenten D/S Norden som spørger. Dagbladet Børsen skriver onsdag, at norske Rasmussengruppen ikke er interesseret i opkøb af D/S Torms aktiepost i D/S Norden. Rasmussengruppen ejer 20 procent af D/S Norden, men er ikke interesseret i en større andel. Blandt de illikvide sidepapirer var Skjern Bank aktuel med regnskab for første kvartal. Skjern Bank fik en fremgang på 47 procent i overskuddet til 29,3 millioner kroner før skat. Aktier i Skjern Bank blev handlet i kurs 730.",2006-04-19T07:49:45+00:00,
https://www.dr.dk/nyheder/penge/c20-lavere-med-fokus-paa-carlsberg,"De danske aktier åbnede lidt lavere grundet en generel mat stemning på de europæiske børser skabt af rentebekymringer og høje oliepriser. OMXC20-indekset åbnede 0,28 procent lavere i 402,76. A.P. Møller Mærsk-aktien tabte 0,74 procent til kurs 53.700 uden nyheder sendt via Københavns Fondsbørs. Aktieboks: OMXC20 Carlsberg i fokus Carlsberg-aktien, som åbnede 0,89 lavere i kurs 391,50, kom i fokus fra morgenstunden efter Scottish & Newcastles køb af rettighederne til australske Forsters mærke i Europa og Rusland. Scottish & Newcastle og Carlsberg samarbejder med jointventuret-selskab Baltic Beverages Holding (BBH), som har aktiviteter i Rusland og de baltiske lande. Scottish & Newcastles køb af rettighederne beløber sig til 309 millioner pund og skal blandt andet finansieres via en aktieemission, det sendte Scottish & Newcastles aktier 3,10 procent lavere til kurs 515 p. - Det er ikke det store i det her for Carlsberg. Aftalen ændrer intet i forhold til deres samarbejde i BBH, siger Sydbanks analytiker Lars Villadsen til RB-Børsen. Storaktionær sælger Vestas-aktier Vestas-aktien er i rampelyset, da den amerikanske investeringsfond Franklin Resources har reduceret sin ejerandel i vindmøllekoncernen til 14,9 procent af aktiekapitalen fra tidligere 19,7 procent Vestas-aktien faldt 0,96 procent lavere i kurs 154. Lundbeck-aktien åbnede marginale 0,19 pct højere i kurs 133,75, efter at det tyske finanshus Dresdner Kleinwort Wasserstein (DrKW) har løftet sin anbefaling af Lundbeck til ""hold"" fra tidligere ""reducer"". Kursmålet blev sat til 135 kroner per Lundbeck-aktie. William Demant op Aktierne fra høreapparatkoncernen William Demant steg 0,96 procent til rekord 422. Danske Bank-investorerne kunne notere sig at storbankens aktier fastholdte mandagens rekordkurs i 239. Blandt sidepapirerne fortsatte aktierne fra Parken Sport & Entertaiment mandagens imponerende udvikling, da underholdningsselskabets aktier steg 3,33 procent til kurs 868. Efter det annoncerede køb af Fitness.dk mandag steg Parkens aktier 6,33 procent.",2006-04-11T07:56:35+00:00,
https://www.dr.dk/nyheder/penge/c20-paent-hoejere-med-bred-fremgang,"Aktier fra Coloplast, DSV og ØK satte turboen til i den sene handel, mens Novo Nordisk-aktien fastholdt sin gevinst fra morgenstunden. Vestas lå i en lidt uvant rolle, da vindmølleaktierne dykkede. OMXC20 lukkede 0,70 procent højere i kurs 404,61. Coloplast i rekordkurs Coloplast-aktien steg 4,80 procent til rekord 491,50, efter at Danske Equities opjusterede sin anbefaling af Coloplast til ""køb"" fra ""hold"" og justerede aktiens fair værdi til 550 kroner. Aktieboks: Coloplast-aktien den seneste måned Det er opkøbet af urologi-aktiviteterne i amerikanske Mentor, som har fået analytiker Martin Parkhøi til at ændre sin anbefaling. Han vurderer, at de langsigtede forventninger er konservative af to grunde: - Coloplast ser synergieffekter på 50-75 millioner kroner drevet af stærkere indkøbskraft og løftet i den større salgsstyrke, mens Danske Equities venter yderligere synergieffekter i form af personalereduktioner; Samt at Coloplast ikke har forudsat nogen omkostningsbesparelser fra flytningen af Mentors produktion til lavomkostningslande som Ungarn og Kina, skriver Martin Parkhøi. Coloplast har indgået en aftale med regeringen i Ungarn om mulig statsstøtte, hvis medico-selskabet udvider sin fabrik i Ungarn fra ca. 800 ansætte til 1000 ansatte. Novo ned og så igen i rekord Novo Nordisk-aktien lukkede 1,88 procent højere i rekord 405,50 efter en urolig dag. Aktieboks: Novo Nordisk B-aktien i det seneste døgn Ved eftermiddagstid dykkede Novo-aktien midlertidigt og blev handlet i kurs 395, da Det Europæiske Lægemiddelagentur (EMEA) meddelte, at Novo Nordisk har trukket en ansøgning om midlet Novoseven tilbage. - Men det var kendt stof for investorerne og var tidligere blevet annonceret af Novo Nordisk. DSV og ØK op Styrken strålede også ud af aktierne fra DSV og ØK. DSV-aktien steg 3,22 procent til kurs 834, og ØK-aktien hoppede 3,92 procent til kurs 265. Selskaberne bragte ikke nyt via Københavns Fondsbørs. TDC udbetalte et gigantudbytte på 219,50 kroner pr. aktie, hvilket sendte aktien 206,50 kroner lavere i kurs 183,50. Produktlanceringerne fra høreapparatproducenterne er vant nyhedsstof i denne tid med AAA-messen i USA. GN Store Nords høreapparat-division GN Resound vil lancere ti nye produkter i løbet af 2006. GN-aktien steg 1,18 procent til kurs 85,50. Efter de seneste dages solide stigninger løb Vestas-aktien tør for energi, da vindaktien endte dagen med et dyk på 3,75 procent til kurs 160,25. Biotek op i sidepapirerne Blandt sidepapirerne kom biotek-aktierne igen i fokus. Topotarget steg 5,11 procent til kurs 28,80 efter præsentationen af nye ""opmuntrende"" prækliniske data. Genmab blev ramt af en nedjustering fra Merrill Lynch til en neutral-anbefaling. Genmab er steget med knap 50 procent siden årsskiftet, men aktien tabte torsdag 3,10 procent til kurs 203. Blandt de mindre eksotiske sidepapirer var el-artikelgrossisten Nordisk Solar og D/S Norden aktuelle med opjusteringer. Nordisk Solar steg 6,36 til kurs 585, mens rederi-aktien steg 1,20 procent til 3035. Uden nyheder steg entreprenør-aktien, Per Aarsleff, 6,12 procent til kurs 520.",2006-04-06T15:32:11+00:00,
https://www.dr.dk/nyheder/penge/c20-novo-og-william-demant-i-rekord,"De danske aktier begyndte torsdagen med fremgang på en dag, da de store europæiske aktieindeks vandt terræn grundet den sene positive udvikling i de amerikanske aktieindeks. Novo Nordisk fortsatte de positive tendenser fra onsdagens handel og åbnede i rekordniveau. Aktieboks: Novo-B-aktien det seneste døgn Novo Nordisk-aktien åbnede 1,76 pct. højere i rekordniveau i kurs 405 efter onsdagens melding om partnerskab med den franske biotekvirksomhed Innate Pharma, som et led i aftalen investerer Novo Nordisk 10 mio. euro (74,6 mio. kr.) i nye aktier i Innate Pharma. Finanshuset Standard & Poors ser trækket som positivt for Novo Nordisk. - Imidlertid vil det tage nogen tid før vi kan vurdere, hvorvidt samarbejdet er en succes og det er for tidligt at lave markante justeringer i vores model på dette stadie, skriver S&P i en umiddelbar kommentar til onsdagens meddelelse fra Novo om investeringen. Derfor fastholder analytiker David Seemungal sin salgsanbefaling af aktien, ligesom at kursmålet på 12 mdr.'s sigt på 310 kr. pr. aktie holdes uændret. Nye høreapparater på vej Høreapparatproducenten William Demant åbner også i rekordområde i kurs 422, hvilket er en fremgang på 1,32 pct. William Demant præsenterede sent onsdag produktnyt med lanceringen af Oticon Amigo, som er et avanceret FM-produktprogram med særlig fokus på afhjælpning af høretab hos børn og unge i undervisningssituationer. Netop produktlanceringer fra høreapparat virksomheder en et aktuelt emne i disse dage grundet AAA-messe begynder. GN Store Nord åbnede 1,5 pct. højere i kurs 85,75. Medico-aktier generelt pænt frem Novozymes kom godt fra start med en fremgang på 1,32 pct. til kurs 422 uden nyheder via Københavns Fondsbørs. Blandt sidepapirerne kom biotek-aktierne igen i fokus. Topotarget steg 4,74 pct. til kurs 28,70 efter præsentationen af nye ""opmuntrende"" prækliniske data. I løbet af 2006 vil der blive iværksat kliniske undersøgelser, og foreløbige resultater ventes klar fra midten af i år og frem til 2007. Sidepapirer op Bavarian fortsatte sin succesbølge, som har varet i en uges tid, med en stigning på 4,81 pct. til kurs 545. Genmab tabte 3,10 pct. til kurs 203 efter det amerikanske Merrill Lynch sænkede sin anbefaling af biotekaktien til ""neutral"" fra ""køb"". Genmab er steget med knap 50 pct. siden årsskiftet. Ejendomsaktien Keops steg 0,96 pct. til kurs 31,40 efter selskabet sent onsdag meddelte, at de vil etablere sig i Kina med Keops China Property. Selskabet skal investere i ejendomme, som er færdigbyggede og udlejede.",2006-04-06T08:16:00+00:00,
https://www.dr.dk/nyheder/penge/c20-trukket-hoejere-af-novo-og-vestas,"Verdens største insulinproducent Novo Nordisk steg onsdag til rekord og var toneangivende bag en stigning i C20-indekset på 0,82 procent til indeks 401,79. Høreapparatproducenten William Demant kom med produktnyt til investorerne, hvilket faldt i god jord. Høreapparatselskaber kommer i fokus torsdag på grund af den årlige høreapparatskonference (AAA) i USA. Investering i nye medicintyper Novo Nordisk-aktien lukkede 2,45 procent højere i rekordkurs 398. Novo Nordisk og den franske biotekvirksomhed Innate Pharma har indgået et partnerskab. Som et led i aftalen investerer Novo Nordisk 10 millioner euro (74,6 millioner kroner) i nye aktier i Innate Pharma. Aktieboks: Novo Nordisk B-aktien Samarbejder er rettet mod såkaldte NK-celler (natural killer cells eller naturlige dræberceller), som spiller en central rolle i kroppens forsvar mod kræft og infektioner. - Det viser, at Novo Nordisk stadig satser på cancer-området, men ændrer ikke på min prisfastsættelse af Novo Nordisk, udtalte analytiker Anette Rye Larsen fra Gudme Raaschou til RB-Børsen. Vestas op igen Vestas-aktien kom godt fra start i onsdagens handel og faldt holdt sine gevinster resten af dagen. Dermed fortsatte Vestas-aktien triumftoget, som begyndte efter præsentationen af 2005-regnskabet. Aktieboks: Vestas Vestas-aktien steg 2,94 procent til 166,50 efter positive udmeldinger til vindmøllebranchen i form af en opjustering fra den tyske konkurrent, Nordex. Vindmølleproducenten Nordex opjusterede sine resultatforventninger for 2006 grundet den rekordstore ordrebog. Vestas vil udbygge produktionskapaciteten på vingefabrik i Kina, som endnu ikke er færdig bygget. Vingefabrikken ventes taget i brug i maj, og udvidelsen først i 2007. Jyske Bank gav Vestas-aktien et kursmål på 195 kroner og gentog ved lejligheden sin købsanbefaling. Nye Oticon produkter modtaget godt William Demant Holding lancerer Oticon Amigo, som er et avanceret FM-produktprogram med særlig fokus på afhjælpning af høretab hos børn og unge i undervisningssituationer. Kort efter William Demants annoncering vandt aktien terræn og lå godt 2 procenthøjere. Demant-aktien endte med en stigning på 0,85 procent til 416,50. Nordea venter, at 2006 bliver et stærkt år, men næppe så stærkt som de to foregående. Det konstaterede koncernchef Lars G. Nordstro:m i sin tale på finanshusets generalforsamling onsdag. Nordea-aktien steg 1,60 procent til rekord 79,50. Aktieboks: Nordea-aktien den seneste måned Forsikringsaktien TrygVesta faldt 1,97 procent til kurs 347,50 uden nyheder sendt via Københavns Fondsbørs. D/S Torm kunne ikke holde kedlerne i kog efter tirsdagen kurshop, da rederi-aktien tabte 1,01 procent til kurs 295. Rederi- og oliegiganten A.P. Møller Mærsk steg 0,56 procenttil kurs 53.800. Blandt sidepapirerne fortsatte biotek-aktierne fra Bavarian den gode tendens. Bavarian-aktien steg yderligere 5,05 procent til kurs 520 efter tirsdagens kurshop på 8,32 procent til kurs 495 kroner, da aktien blev opjusteret af finanshuset Danske Equities. Aktier i Topotarget steg onsdag 6,61 procent til kurs 27,40 efter at Danske Equities hævede sit kursmål på Topotarget-aktien med 2 kroner til 32 kroner per aktie. Topotarget offentliggjorde tirsdag lovende fase-II resultater for medikamentet, Avugane, mod uren hud.",2006-04-05T15:39:00+00:00,
https://www.dr.dk/nyheder/penge/c20-fik-god-start-paa-dagen,"Medicoselskabet Coloplast tog investorerne med storm fra første fløjt på fondsbørsen tirsdag, da virksomhedens indtog på det amerikanske marked via købet af Mentor Corporations urologiaktiviteter affødte en opjustering af omsætningsprognosen. Aktieboks: OMXC20 Også Novozymes lagde godt ud i kølvandet på mandagens succesfulde presseseminar på hovedkontoret i Bagsværd, mens NTR blev sendt til tælling blandt sidepapirerne efter frasalget af sin andel i BPC Gruppen. A.P. Møller-Mærsk understøttede forud for onsdagens regnskabspræsentation en stigning i OMXC20-indekset på 0,5 procent til rekorden 409,5. Coloplast i raketfart Aktierne i Coloplast strøg til himmels med en stigning på 7,5 procent til 477,00 på nyheden om, at selskabet køber amerikanske Mentor Corporations urologiaktiviteter for 2,9 milliarder kroner Dermed øger Coloplast sin markedsandel inden for kontinens- og urologi i USA fra 4 procent til at være markedsledende. Samtidig bliver der en større balance mellem koncernens to største forretningsområder - stomi og kontinens. Urologi er den lægelige betegnelse for undersøgelse og behandling af sygdomme og skader på nyrerne, urinvejene og de mandlige kønsorganer. Coloplast hæver den langsigtede omsætningsprognose til 15 milliarder kroner i 2012 fra 13 milliarder kroner prognoserne for 2005/06 vil senere blive justeret. - Købet er et vigtigt skridt i vores mål om at blive markedsleder inden for vores kerneområder, slog Sten Scheibye, administrerende direktør for Coloplast fast på en telekonference tirsdag morgen. NTR mareridt Aktionærerne i NTR Holding fik en mareridtsagtig start på tirsdagen, da selskabets aktier raslede 18,3 procent ned i 94,00, efter at selskabet har indgået aftale om at sælge sin 49 procent's andel i BPC Gruppen for 108 millioner kroner kontant, oplyser NTR Holding. Det vides endnu ikke, hvad der så skal ske med selskabet. Det vil bestyrelsen tage stilling til i den kommende tid, og så vil vi meddele dette til den tid, siger administrerende direktør Jens Hørup til RB-Børsen. Flügger, der senere tirsdag sætter tal på udviklingen i de seneste ni måneder i regnskabsåret 2005/06, åbnede uændret i 825,00. For hele 2005/06 opjusterede ledelsen i december sine forventninger til en vækst i omsætningen på 15 procent og en overskudsgrad målt på driften på 10-11 procent Opjusteringen betyder, at overskuddet før skat ventes at lande på 150-160 millioner kroner i 2005/06, og at det efter skat ventes at blive 105-110 millioner kroner Potagua aflægger regnskab Potagua FLS fik lidt medvind inden sin helårsregnskabspræsentation tirsdag med en stigning på 0,4 procent til 282,00. Ledelsen opjusterede i november sine forventninger til 2005 efter opjusteringen fra FLSmidth. Ledelsen har ikke sat beløb på sine forventninger, men skrev: - Som meddelt i Potagua FLS' delårsrapport for første halvår 2005 vil selskabets resultat være afhængigt af resultatet i FLSmidth-koncernen, idet Potagua FLS' eneste betydende aktiv er beholdningen af aktier i FLSmidth.",2006-03-28T07:49:46+00:00,
https://www.dr.dk/nyheder/penge/c20-stiger-med-lundbeck-og-novo-nordisk,"Danske aktier kom godt fra start mandag, da investorerne bakkede op om Lundbeck forud for de afsluttende afhøringer i Lexapro-patentretssagen i USA. Aktieboks: OMXC20 Det franske finanshus Societe Generale hævede mandag morgen den fair værdi af aktierne i Novo Nordisk med næsten 10 procent samtidig med, at der blev kastet lys på Novo Nordisk massive investeringer i nye forretningsområder. Det gav opbakning til verdens største insulinproducent i den tidlige handel, der også bød på en lille fremgang i A.P. Møller-Mærsk. OMXC20 indekset lå ved 9.30-tiden 0,4 procent højere i rekorden 405,91. Åbnede en procent højere Aktier i Lundbeck åbnede 1 procent højere i 131,75, da den danske medicinalvirksomhed og den amerikanske partner Forest ligger til en sejr i striden om patentet for Lexapros gyldighed. Det vurderer analytiker Andrew Swanson fra amerikanske Citigroup, der følger sagen tæt. - Vi fortsætter med at mene, at Forest vil vinde, skriver Citigroup, der heller ikke indregner en rabat i sin vurdering af Forest for at tage højde for et potentielt tab. Lundbeck sluttede fredag i kurs 130,5 efter et fald på 2,4 procent Lille stigning til APM Aktionærerne i A.P. Møller-Mærsk fik en lille stigning på 0,34 procent til 58.900 at lune sig på. Hos Nordea vurderes det, at containerfragtdivisionen Maersk Line vil noget nær halvere sit overskud af driften (EBITDA) i 2006 sammenlignet med 2005. Analytiker Finn Bjarke Petersen venter, at A. P. Møller - Mærsk vil gå i konkurrenterne fodspor og melde forsigtigt ud for containerdivisionen på grund af det nuværende pres på fragtraterne. Nordea har en reducer-anbefaling på APM og kursmål på 55.000. Novo klar med investeringer Novo Nordisk ruller det tunge skyts frem og er klar med massive investeringer for at opbygge et helt nyt forretningsområde ved siden af den store diabetesforretning og den lukrative blødermedicin Novoseven, skriver dagbladet Børsen. Ifølge det franske finanshus Societe Generale er Novo-aktien en ""must-have"", hvis man som investor ønsker at være på diabetesmarkedet, som betegnes som et højvækstmarked. Aktiens værdi er nu beregnet til 425 kroner pr aktie mod tidligere 387 kroner, og Societe Generale anbefaler fortsat ""køb"" af Novo Nordisk, skriver Standard & Poor's Marketscope. Aktier i Novo Nordisk åbnede 0,52 procent højere i 388,00.",2006-03-27T07:49:04+00:00,
https://www.dr.dk/nyheder/penge/c20-sluttede-marginalt-lavere-i-rolig-handel,"Investorer og analytikere tog tidligt hul på weekenden, da OMXC20-indekset lukkede stort set uændret i 404,32. Et fald på blot 0,03 procent Lundbeck-aktien tabte midtugens gevinst efter offentliggørelsen af en analyse fra Research and Markets om kopimedikamenters markedspenetration. Aktieboks: OMXC20 APM sluttede i plus A.P. Møller Mærsk-aktien lukkede 0,51 procent højere kurs 58.700. Aktionærerne fik rigeligt med inspiration, da før-regnskabskommentarerne kommer fra alle kanter i øjeblikket. Analytiker Tue Østergaard fra WestLB sænkede sin anbefaling til reducer fra akkumuler. Sydbank-analytiker Brian Kirk gentog over for RB-Børsen sin købsanbefaling ""overvægt"". A. P. Møller - Mærsk bestiller nye skibe for 3,3 milliarder norske kroner (ca. 3,1 milliarder kroner) hos det norske værft Aker Yards. Leveringen sker i år 2007-08. Lundbeck tabte pusten Samtidig med, at Lundbecks patentretssag vedrørende antidepressivet Lexapro kører i USA, har analyseinstituttet Research and Markets offentliggjort en rapport der viser, at det gigantiske amerikanske marked for antidepressiv medicin daler gradvist i værdi, da kopiernes markedsandel vokser i takt med, at patenter udløber. Research and Markets vurderer således, at den samlede værdi af markedet i USA vil skrumpe med 2,1 procent om året frem til 2009, mens kopimedicinens markedsandel vil vokse sig op på 75 procent, målt i volumen, i den samme periode. Lundbeck-aktien faldt 2,43 procent til 130,50. Spekulationer om Vestas Verdens største vindmølleproducent, Vestas, bliver sandsynligvis presset til at hente frisk kapital på mellem 2 og 5 milliarder kroner på Københavns Fondsbørs, skriver Morgenavisen Jyllands-Posten fredag. Spekulationerne har rumlet i markedet de seneste måneder. En kilde tæt på markedet bemærkede over for RB-Børsen, at Vestas skal bruge penge til at forsvare sin markedsledende position med produktudvikling, løse problemerne på leverandørsiden, finansier væksten i det boomende marked samt forsvare sig mod kapitalstærke konkurrenter som Siemens og General Electric. Vestas-aktien faldt 1,70 procent til kurs 129,75. DLH ned efter regnskab Aktier i DLH faldt 1,13 procent til 1135 efter torsdagens sene regnskabspræsentation, der indeholdt en lille negativ overraskelse i kraft af en nedjustering af forventningerne til nyindkøbet tt Timbers indtjening. Greentech Energy Systems, der udarbejder vindenergiprojekter, faldt 3,45 procent til 70,00, da selskabet fik et underskud i 2005, der var langt større end budgetteret. Det skyldes dels en hensættelse til en igangværende retssag og dels tilbageføring af et skatteaktiv. For 2006 venter koncernen et underskud på 9 millioner kroner Aktier i Brdr. Hartmann havde også en skidt dag efter gårsdagens regnskabspræsentation, da Danske Equities fortsat finder risikoen høj i emballageproducenten. Analytiker Stig Frederiksen vurderer, at den fair værdi i Hartmann-aktien er mellem 160 kroner og 199 kroner Aktien lukkede 5,66 procent lavere i kurs 150.",2006-03-24T16:22:27+00:00,
https://www.dr.dk/nyheder/penge/c20-satte-sig-efter-onsdagens-rekord,"Et af ugens store samtaleemner er patentretssagen om Lundbecks antidepressiv Lexapro, ligesom flere divergerende analytikerkommentarer fik Vestas i nyhedsstrømmen. Dagens største udsving skete i aktier fra William Demant og Coloplast, som gav merværdi til investorne, mens Novo Nordisk og Topdanmark tabte terræn. Aktieboks: OMXC20 Bagud på point Udfordreren i patentretssagen mod Lundbeck og samarbejdspartneren Forest, israelske Teva, er fortsat bagud på point efter onsdagens sagsforløb ved retten i Delaware. Det vurderer amerikanske Citigroup, der følger sagen tæt. Teva forsøgte at miskreditere det statistiske materiale fra Forest og at overbevise retten om, at Lexapros succes alene skyldes markedsføring - dog uden større held efter Citigroups vurdering. Dermed står Lundbeck/Forest fortsat som de mest sandsynlige vindere af sagen, vurderes det hos Citigroup. Efter at Lundbeck-aktien var i form onsdag blev kursværdien fastholdt i torsdagens handel og lukkede dermed i kurs 133,75. Omdiskuterede Vestas Vestas-aktien steg marginale 0,38 procent til kurs 132, efter at kommentarer fra flere finanshuse trak i hver sin retning. En positiv analyse fra Enskilda, der vurderer, at Vestas kan komme over kurs 200 i 2006, hvis vindmøllekoncernen leverer varen ved helårsregnskabet, trak op i kursen. I modsat retning trak Standard & Poor's Equity Research med kommentarer om, at Vestas ikke er en opkøbskandidat på nuværende kursniveau. S&P gentog sin salgsanbefaling og gav Vestas-aktien et kursmål på 85. Novo tabte pusten Novo Nordisk-aktien kunne ikke fastholde investorernes interesse trods en opjustering af kursmålet fra Lehman Brothers, da aktien tabte 1,65 procent til kurs 388, men Novo-aktien ligger dog ganske tæt på sin rekord fra år 2001 i kurs 393 kroner. Lehman Brothers har hævet kursmålet for Novo Nordisk til 442 fra 375 og fastholder anbefalingen ""overvægt"". Topdanmark ned Topdanmark-aktien tabte 2,56 procent til kurs 760, hvilket skete uden at investorerne fik nyt fra forsikringsselskabet via Københavns Fondsbørs. Dagens to vindere havde heller ikke bragt nyt til investorerne via fondsbørsen. William Demant-aktien steg 1,23 procent til kurs 412,50, mens Coloplast-aktien lagde 1,72 procent til sin kurs, som lukkede i 442,50. Blandt sidepapirerne var der regnskab fra Brødrene Hartmann, der skuffede investorerne med sin prognose for 2006. Investorerne sendte aktierne fra producenten af støbepapemballage 4,50 procent lavere til kurs 159. Glunz & Jensen, som aflagde nimånedersregnskab, havde fat i den lange ende, da den repografiske aktie steg 7,78 procent til kurs 90.",2006-03-23T16:31:09+00:00,
https://www.dr.dk/nyheder/penge/c20-stiger-med-vestas-apm-og-group4securicor,"A.P. Møller-Mærsk trak det tunge læs, mens Novo Nordisk ikke gjorde det store væsen af sig efter en opjustering fra Lehman Brothers. Uden fondsbørsrelaterede nyheder steg G4S 1,44 procent til 21,20. Aktieboks: OMXC20 Vestas op før regnskab Aktier i vindmøllekoncernen Vestas steg 1,5 procent til 133,50, efter at Enskildas analytiker Jeff Saul vurderer, at aktiekursen i Vestas kan komme over 200 kroner i 2006, hvis vindmøllekoncernen leverer varen ved sit helårsregnskab den 29. marts. Han fastholder anbefalingen på ""køb"". Novo Nordisk gik marginale 0,13 procent frem til 395,00, da investeringsbanken Lehman Brothers har hævet kursmålet på det danske medicinalselskab til 442 kroner pr. aktie fra tidligere 375 kroner Det skriver Standard & Poor's Marketscope. Lehman Brothers fastholder sin overvægtanbefaling af medicinalkoncernen. Novo Nordisk lukkede onsdag 5 kroner højere i 394,5 kroner pr. aktie. APM gik op Aktionærerne i Danmarks største virksomhed, A.P. Møller-Mærsk, fik en stigning på 0,51 procent til 58.800 at lune sig på i torsdagens tidlige handel. Verdens femte største havneoperatør, Cosco Pacific, der kontrolleres af ejeren bag det kinesiske containerrederi Cosco, øgede i 2. halvår 2005 sin omsætning med 5,6 procent i forhold til samme periode året før som følge af øgede fragtvolumener og leasing af et øget antal containere. Samtidig steg overskuddet med knap 6 procent, men lå dog 4 procent lavere end markedet havde ventet, skriver Bloomberg News. Blandt sidepapirerne åbnede trælastkoncernen DLH uændret i 1135,00 forud for sin helårsregnskabspræsentation. Den eksplosive udvikling i den danske byggebranche smitter af på DLH, og i begyndelsen af året meldte DLH, at synergieffekterne ved opkøbet af schweiziske tt Timber Group ventes at ligge på 8-10 millioner kroner årligt. Ledelsen venter et overskud før skat på 170 millioner kroner Brødrene Hartmann, som producerer støbepapemballage, er aktuel med helårsregnskab senere torsdag. Aktien åbnede 0,6 procent højere i 167,50. Fra Glunz & Jensen ventes ni-månedersregnskab, og her var kursen steget 1,5 kroner til 85.",2006-03-23T09:03:43+00:00,
https://www.dr.dk/nyheder/penge/c20-i-rekord-med-novo-som-traekhest,"Dagens vinder blandt OMXC20-selskaberne, Novo Nordisk, trak C20-indekset op i rekord, idet indekset lukkede 0,51 procent højere i 401,42. Det var Carnegies hævede indtjeningsforventninger til verdens største insulinproducent, som gav kurshoppet hos Novo-aktien. Aktieboks: OMXC20 sluttede i rekord Forfølgergruppen i C20-indekset bestod af aktierne fra TrygVesta, Nordea og D/S Torm. Det blev til mindre stigninger i aktierne fra Vestas og A.P. Møller Mærsk. Den regnskabsaktuelle medicinalkoncern, Lundbeck, kunne ikke rigtigt inspirere investorerne. Blandt sidepapirerne stjal ALK-Abellos aktie rampelyset med et imponerende kursspring. Det skete efter, at den svenske godkendelse af selskabets græspollen-tablet blev en realitet. Novo steg 4 procent Aktier i Novo Nordisk steg knap 4 procent til 383, på grund af øget tillid til medicinalselskabets lancering af Levemir. Insulinmedikamentet ventes på markedet inden for få uger, og det har fået investeringsbanken Carnegie til at forhøje sine indtjeningsskøn og dermed sit kursmål for medicinalaktien, der med større tillid bag, opnår anbefalingen ""outperform"" af analytikerne Poul La Cour og Annette Lykke. Det fremgår af en ny analyse fra Carnegie. De øgede estimater betyder, at Carnegies nye kursmål for Novo Nordisk er sat til 430 mod tidligere 380-400. Alk-Abello i raketfart Aktier i Alk-Abello lukkede 12,59 procent højere i kurs 814 efter den ventede godkendelse af den tabletbaserede allergi-vaccine, Grazax. Selskabet har fået den vigtige godkendelse til behandling af græspollenallergi. Dermed venter Alk-Abello fortsat at lancere Grazax på de første europæiske markeder ved udgangen af 2006. Aktierne fra regnskabsaktuelle Lundbeck steg 0,57 procent til 133,25 i kølvandet af medicinalkoncernens årsregnskabspræsentation, da selskabet ikke overraskende fastholdt sine forventninger til 2006. Analytiker Michael Novod fra Handelsbanken fastholder anbefalingen ""køb"" af medicinalselskabet og kursmålet på 165. Hos Dresdner Kleinwort Wasserstein ses større risiko for, at Lundbeck skuffer i fremtiden, og derfor fastholdes anbefalingen på ""reducer"" efter Lundbecks regnskab for 2005. Topdanmark fortsatte op Topdanmark-aktien steg 1,53 procent til 730 efter tirsdagens fremgang på over 8 procent, da selskabet hævede forventningerne til indtjeningsevnen i 2006 og annoncerede et overraskende stort aktietilbagekøbsprogram på hele 1,2 milliarder kroner Analytiker Joakim Strom fra Standard & Poor's hævede onsdag sin anbefaling på Topdanmark til ""køb"" fra ""sælg"". Det gav også fremgang i TrygVesta, der satte rekord med en stigning på 2,47 procent til 393,50. Vestas op på ny ordre Vestas annoncerede en ny spansk ordre, hvilket affødte en fremgang i vindmølle-aktien på 0,95procent til kurs 133,25. Det oplyser Vestas dagen efter, at koncernen modtog to ordrer på i alt 36 MW i Spanien og Frankrig. - Jeg glæder mig meget over disse nye projekter. Enel Union Fenosa og Vestas har haft et godt og nært samarbejde i de seneste otte år, og ordren er endnu en styrkelse af dette samarbejde, siger Ebbe Funk der er administrerende direktør for Vestas Mediterranean West. Også APM gik frem A.P. Møller-Mærsk-aktien steg 1,04 procent til 58.200. Artiklen i Lloyd's List berettede, at Mærsk dumper priserne og dermed sender fragtraterne nedad. - Mærsk får mere volumen og kan samtidig bevare indtjeningsmarginalerne, hvis de fylder skibene op, siger analytiker Dan Togo Jensen fra Alfred Berg til RB-Børsen. D/S Torm-aktien steg 2,41 procent til kurs 297. Danske Bank handlet uden udbytte Aktier i Danske Bank blev onsdag handlet uden udbytte. Storbankens aktier faldt 3,41 procent til kurs 226,50. Konkurrenten Nordea steg 1,71 procent til rekord 74,25 uden nyheder via Københavns Fondsbørs. Det børsnoterede holdingselskab Schouw & Co. har fået et overskud på 530 millioner kroner i 2005, hvilket hovedsagligt skyldes seklskabets Vestas-aktier. Schouw & Co-aktien steg 1,06 procent til kurs 287.",2006-03-15T16:25:07+00:00,
https://www.dr.dk/nyheder/penge/c20-stiger-med-lundbeck-og-topdanmark,"Broderparten af de mest omsatte aktier på fondsbørsen kom flot ud af starthullerne onsdag, da forsikringskoncernen Topdanmark fortsatte rekordfærden efter tirsdagens flotte regnskabspræsentation, mens Lundbeck gik frem, efter at medicinalkoncernen tidligt onsdag afleverede regnskabstal og prognoser stort set på linje med forventningerne. Aktieboks: OMXC20 Aktier i Danske Bank blev handlet uden retten til udbytte, hvilket var den primære årsag til, at C20-indekset åbnede med et marginalt fald på 0,04 procent til 399,26. Blandt sidepapirerne strøg Alk-Abello til vejrs efter en produktgodkendelse i Sverige. Lundbeck gik frem Aktier i Lundbeck åbnede 1,13 procent højere i 134,00 kølvandet af medicinalkoncernens årsregnskabspræsentation, hvor selskabet ikke overraskende fastholdt sine forventninger til 2006 i forbindelse med offentliggørelsen af årsregnskabet. Så sent som i februar nedjusterede ledelsen forventningerne til 2006 til et overskud på den primære drift (EBIT) på ca. 1,6 milliarder kroner, fordi den amerikanske samarbejdspartner Forest Labs. ville nedbringe størrelsen af sine lagre med Lundbecks produkter. Lundbecks driftsindtjening landede på 2,17 milliarder kroner for helåret 2005, hvilket var en anelse svagere end ventet. Omvendt lå omsætningen lidt i den høje ende af prognoserne. Omsætningen faldt 7 procent til 9,07 milliarder kroner for 2005. Lundbeck kom med nye prognoser for 2007, hvor overskudsgraden ventes at ligge på 25 procent Topdanmark fortsætter op Topdanmark-aktien steg 2,4 procent til rekorden 736 efter tirsdagens fremgang på over 8 procent, da selskabet hævede forventningerne til indtjeningsevnen i skadesforsikringsdivisionen i 2006 og annoncerede et overraskende stort aktietilbagekøbsprogram på hele 1,2 milliarder kroner. Alk-Abello kunne bryste stig af en stigning på 12 procent til 810 i onsdagens tidlige handel, da selskabets tabletbaserede allergi-vaccine, Grazax, er blevet godkendt til behandling af græspollenallergi. Dermed venter Alk-Abello fortsat at lancere Grazax på de første europæiske markeder ved udgangen af 2006. Den svenske godkendelse får i første omgang ikke Alk-Abello til ændre ved de økonomiske forudsætninger for 05/06-regnskabet. Harboes Bryggeri, der senere onsdag sætter tal på tredje kvartal, åbnede uændret i 235,00. Bryggeriets overskudsprognose for helåret 2005/06 lyder på 125-140 millioner kroner før skat. Fokus vil også være rettet mod ordreindgangen i Tyskland. Returpantsystemet ventes at falde på plads indenfor få måneder efter mange års politisk tovtrækkeri. Derfor vil investorerne være opmærksomme på udtalelser om Harboes ventede udvikling i det tyske marked.",2006-03-15T08:52:16+00:00,
https://www.dr.dk/nyheder/penge/c20-steg-efter-flot-group-4-regnskab,"Group 4 Securicor var midtpunktet mandag på Københavns Fondsbørs, efter at vagt- og sikkerhedskoncernen leverede et bedre resultat end ventet i sit regnskab for 2005. Samtidig løftedes Danske Bank til rekordkurs forud for generalforsamlingen tirsdag. Aktieboks: OMXC20 Medicinalkoncern Lundbeck og vindmølleproducenten Vestas imponerende med kurshop i omegnen af 3 procent, mens investorerne høstede gevinsten i Topdanmark dagen før selskabet åbner regnskabsbøgerne. Samlet blev det til en solid fremgang i C20-indekset på 0,89 procent til 398,86. Godt regnskab for Group4 Før det danske marked åbnede, aflagde Group 4 Securicor (G4S) helårsregnskab, som blev godkendt af investorerne som handlede G4S-aktien 1,98 procent højere i rekord 20,60. Overskuddet af driften (EBITA) viste positive takter med en stigning på 16 procent til 254 millioner pund, hvilket var bedre end analytikernes forventninger. Det var også tilfældet med omsætningen som steg 8,2 procent til 4,13 milliarder pund for helåret. Koncernen er parat til opkøb, som ligger inden for kerneområdet, da stordriftsfordele er et vigtigt konkurrenceparameter i branchen, lød det fra G4S, der fik roser fra flere finanshuse, hvilket understøttede kursudviklingen. Lundbeck i pæn fremgang Lundbeck, der er regnskabsaktuel onsdag, kunne bryste sig af en stigning på 3,45 procent til 134,75. Patentsagen om Lexapro mellem Lundbecks amerikanske partner Forest og udfordreren Teva/Ivax bliver en meget kort sag. Det fremgår af et notat fredag fra den internationale investeringsbank Merrill Lynch, der har gravet i sagen. Retssagens begyndelse er udskudt til den 20. marts fra 15. marts. Domsafsigelsen ventes allerede annonceret den 25. marts. Vindmølleaktien, Vestas-aktien, havde medvind i dagens handel og lukkede 3,08 procent højere i kurs 134. En gigantisk vindmøllepark til en samlet værdi af 1,5 milliarder dollar (8 milliarder kroner) er på vej i Canada. Danske Bank steg før generalforsamling Aktier i Danske Bank steg 2,30 procent til rekordkurs 233,25, mens Nordea lukkede uændret i kurs 73. Finanshuset Carnegie mener fortsat, at den nordiske banksektor trods kursstigninger handles på et attraktivt niveau, der giver mulighed for mere. Danske Bank og Nordea får anbefalingen ""outperform"". Nordea vurderes at handles til en fair pris i 109 skroner, mens Danske Bank vurderes til et fair niveau i kurs 265. Topdanmark ned før regnskab Topdanmark-aktionærerne høstede lidt af de seneste måneders kursvækst dagen inden forsikringskoncernens regnskab for 2005, da de handlede forsikringsaktien 1,04 procent lavere i kurs 665. Konkurrenten TrygVesta, som har aflagt regnskab for 2005, steg 1,20 procent til rekord 379,50. SAS-aktien steg 1,80 procent til 85, da Star Tour, trods de seneste måneders strejker og tumult, lægger alle æg i samme kurv med en rekord-stor to-årig aftale om charterflyvning med det skandinaviske luftfartsselskab. Det skriver Berlingske Business mandag. Aftalen har en værdi på op mod 400 millioner kroner",2006-03-13T16:28:20+00:00,
https://www.dr.dk/nyheder/penge/c20-stiger-med-apm-og-carlsberg,"Danske aktier fik et lille løft i dagens tidlige handel, da Carlsberg viste gode takter efter torsdagens succesfulde bryggerifusion i Rusland, mens A.P. Møller-Mærsk gik lidt frem efter positive tal for tjenesterne fra supportskibe. Det understøttede en fremgang i OMXC20-indekset på 0,26 procent til 394,07. Aktieboks: OMXC20 APM op på supportskibe Aktier i APM åbnede 0,52 procent højere i 57.800, da Mærsk Supply Service, der betjener offshore olie- og gasindustrien, for tiden kannyde godt af historisk høje rater på tjenesterne fra support-skibe i Nordsøen. Ifølge shippingavisen Lloyd's List stiger efterspørgslen efter support-skibe samtidig med at vejret bliver bedre. Allerede i december vurderede det internationale finanshus Jefferies & Co., at markedet for support-skibe til olie- og gasindustrien står til at få et rekordår. Samtidig er A.P. Møller - Mærsks havneoperatør, APM Terminals, blandt kandidaterne til at overtage de amerikanske havne fra den arabiske havneoperatør Dubai Ports World. Det skriver AP. Det statsejede Dubai Ports World, der overtog driften af seks amerikanske havne ved købet af britiske P&O Ports, opgiver driften efter massiv kritik fra amerikanske politikere. Ordren behøver ikke nødvendigvis gå til et amerikansk selskab, da alle de store rederier og havneoperatører har amerikanske datterselskaber. Blandt andet APM Terminals driver i forvejen en række amerikanske havne. Ifølge AP er kandidaterne til en overtagelse af havneanlæggene danske APM Terminals, Hong Kong-baserede Hutchison, kinesiske Cosco, tyske Hapag-Lloyd og amerikanske SSA Marine. Russisk Carlsberg-fusion godt modtaget Aktier i Carlsberg åbnede 1,41 procent til 395,00, efter at det er lykkedes for bryggerikoncernens russiske joint-venture, BBH, der ejer det russiske bryggeri Baltika, at få en planlagt fusion af tre mindre russiske bryggerier igennem. - Fusionen er nu godkendt med et overvældende flertal, sagde Carlsbergs kommunikationsdirektør, Anne-Marie Skov, til RB-Børsen torsdag. - Usikkerheden er taget ud af aktien omkring de synergieffekter, som bryggeriet har meldt de kunne nå ved gennemførelse af fusionen og det er positivt for aktien, vurderer bryggerianalytiker Lars Villadsen i Sydbank over for RB-Børsen. Vestas fik stille start Vestas gjorde ikke det store væsen af sig efter nyheden om, at det New Zealandske energiselskab, WEL Networks, planlægger at opføre en vindmøllepark til en værdi af 140 millioner new zealandske dollar (563 millioner kroner). Det oplyser WEL i en pressemeddelelse. Parken, der kaldes Te Uku projektet, skal være på 72 MW, og energiselskabet håber at møllerne vil snurre allerede i 2008. Vestas fik for nylig en ordre på 29 vindmøller af typen V80-2,0 MW til White Hill Wind Farm i New Zealand. Bag ordren står New Zealands største energiselskab, Meridian, som Vestas tidligere har leveret 55 styk V72-1650 kW møller til. Onsdag kom en pressemeddelelse fra den tyske entreprenørkoncern Hochtief vedrørende et samarbejde med danske E. Pihl & Søn om at bygge et offshore-anlæg med 48 vindmøller uden for Malmø. Vestas-aktien åbnede marginale 0,2 procent lavere i 131,00.",2006-03-10T08:58:26+00:00,
https://www.dr.dk/nyheder/penge/c20-tdc-apm-og-codan-stiger,"Danske aktier havde medvind fra første fløjt, da A.P. Møller-Mærsk lukrerede på positive meldinger fra finanshuset Alfred berg samtidig med, at der blev bakket op om forsikringsbranchen, efter at britiske Royal Sun Alliance (RSA), der er moderselskabet til Codan, præsenterede stærke regnskabstal. Codans egne regnskabstal - et overskud på 1,2 milliarder kroner - var på linje med forventningerne. Aktieboks: OMXC20 TDC løftes C20 åbnede 0,7 procent højere i 392,74. Der blev sent igår skrevet et nyt kapitel i TDC-føljetonen, da Erhvervs- og Selskabsstyrelsen afviste at godkende ændringen i TDC's vedtægter. Det løftede værdien af telekoncernen. TDC åbnede 3,24 procent højere i 398,50 i kølvandet af, at Erhvervs- og Selskabsstyrelsen sent onsdag afviste TDC's vedtægtsændring om, at minoritetsaktionærerne skal lade sig indløse. A. P. Møller - Mærsk steg Aktier i A. P. Møller - Mærsk steg 1,43 procent til 56.800 i torsdagens tidlige handel, da finanshuset Alfred Berg vurderer, at olie- og rederigiganten i dag kan købes til en pris, der indregner den værst tænkelige situation for containermarkedet i de kommende år, og derfor er der ikke den store risiko for yderligere kursfald. Alfred Berg sænker godt nok kursmålet 1000 kroner til 76.000, men det efterlader stadig et potentiale på over 35 procent i forhold til slutkursen onsdag. Carlsbergs russiske bryggerier fusionerer Carlsberg understøttede de positive toner med stigning på 0,64 procent til 396, da bryggerikoncernens russiske joint venture, BBH, der ejer det russiske bryggeri Baltika, er lykkedes med en planlagt fusion af tre mindre russiske bryggerier. - Fusionen er nu godkendt med et overvældende flertal, siger Carlsbergs kommunikationsdirektør, Anne-Marie Skov, til RB-Børsen. Lille Codan-stigning Aktier i Codan åbnede marginale 0,25 procent lavere i 400, efter at forsikringskoncernen opnåede et overskud før skat på 1,7 milliarder kroner i 2005 mod et overskud på 1,6 milliarder kroner året før. Codans combined ratio, der måler omkostningerne i forhold til præmieindtægterne, landede på 94,7 procent i 2005 mod 95,4 procent i 2004. For 2006 venter Codan en combined ratio på 94-96 procent og et resultat efter skat på 1170-1420 millioner kroner - Codan er blevet ramt af sin obligationsbeholdning og derfor kommer investeringsresultatet ud med røde tal. Det siger forsikringsanalytiker i Jyske Bank, Torsten Bech Jensen, efter Codan har offentliggjort regnskab for 2005. - Obligationsbeholdningen bliver ramt af de stigende renter i Danmark og Sverige, hvilket giver en negativ effekt på kort sigt, siger analytikeren til RB-Børsen. Codan havde et underskud på kursreguleringerne på 223 millioner kroner i 2005. Bedre gik det for aktier i RSA - der ejer Codan - der steg knap 5 procent på London-børsen, efter at selskabet for første gang i fire år fik sorte tal på bundlinjen i årsregnskabet. Forsikringsselskaber steg Topdanmark steg 2,13 procent til rekord 670, mens TrygVesta gik 0,82 procent frem til rekord 367,50. Sikringskoncernen Group4Securicor steg 2,6 procent til kurs 19,8 efter en positiv analyse fra Enskilda Securities, der vurderer, at aktien indeholder et kurspotentiale på over 30 procent",2006-03-09T09:25:06+00:00,
https://www.dr.dk/nyheder/penge/c20-sluttede-lidt-hoejere-med-smaa-udsving,"Fransk hjælp skubbede fredag Nordea-aktien ganske tæt på rekorden. Det franske analysehus Cheuvreux ændrede sit syn på bank-aktien og anbefaler nu køb. D/S Torm vandt igen terræn, mens A.P. Møller Mærsk (APM) i dagens sidste time vendte et lille minus til en nul-løsning og lukkede i 58.500. Aktieboks: OMXC20 Alt i alt blev det til små udsving hos de fleste store aktører på Københavns Fondsbørs, og det skabte en marginal fremgang i OMXC20-indekset på 0,23 procent til 390,93. Fransk anbefaling af Nordea Nordea-aktien lukkede 1,1 procent højere i kurs 67,50. Cheuvreux løftede sin anbefaling af Nordea-aktien direkte op til købsanbefalingen ""outperform"" fra salgsanbefalingen ""underperform"" ifølge Bloomberg News. Finanshuset vurderer, at Nordea-aktien har oplevet en markant svagere udvikling i forhold til kollegerne på fondsbørsen det seneste kvartal, hvilket ikke afspejler udviklingen hos selve banken. Finanshuset løftede sit kursmål til 93 svenske kroner fra 77 svenske kroner. Torm kom godt igen D/S Torm-aktien afslutter en god uge med en stigning på 1,7 procent til kurs 300,50. Samarbejdet mellem D/S Torm og Maersk Tankers er udset til at vokse til dobbelt størrelse de nærmeste år, skrev Berlingske Business fredag morgen. A.P. Møller-Mærsk satte en lille slutspurt ind i den sidste times handel. Super uge for Carlsberg Carlsberg-aktien har haft medvind i denne uge, og bryggeri-aktien steg 1,17 procent til kurs 388. Finanshuset Dresdner Kleinwort Wasserstein har vurderet, at Scottish & Newcastle er sandsynlig køber af den danske bryggerikoncern ifølge Dow Jones. - Vi tror, at Carlsberg vil være Scottish & Newcastles foretrukne konsolideringsmulighed, fordi det vil give Scottish & Newcastle 100 procent kontrol over det russiske joint-venture-selskab BBH og de potentielle synergieffekter, skriver Dresdner Kleinwort Wasserstein i et notat, ifølge nyhedsbureauet. Analytiker Casper Albæk fra Jyske Bank tror ikke, at Scottish & Newcastle vil overtage Carlsberg. - Det er rygter, som har kørt i længere tid. Jeg tvivler på, at det kan lade sig gøre på grund af ejerforholdene i Carlsberg, hvor jeg ikke tror, at der vil komme nogen ændring, siger Casper Albæk til RB-Børsen. De købeglade islændinge Islandske FL Group er gået ind som storaktionær i Bang & Olufsen med en ejerandel på 8,2 procent, meddelte selskabet fredag. B&O-ledelsen vil ikke kommentere aktiehandlen til RB-Børsen. Aktier i B&O steg 5,96 procent til rekordniveauet 765. FL Group oplyste desuden onsdag, at gruppen nu sidder på 10,7 procent af aktieandelen i Royal Unibrew. Bryggeri-aktien steg 2,15 procent til kurs 666. FL Groups shoppingtur på det danske aktiemarked bliver formentlig ikke det sidste, udtalte aktieanalytiker i Sydbank, Jacob Pedersen, til RB-Børsen. Småbanker i fokus Blandt sidepapirerne var småbankerne i fokus, da aktierne fra Roskilde Bank steg 6,14 procent til kurs 1210, mens aktier fra Bonusbanken lukkede hele 8,11 procent højere i kurs 40,00. Investorerne har set mange helårspræsentationer fra småbankerne i indeværende uge, men fik intet nyt fra branchen fredag.",2006-02-17T16:23:00+00:00,
https://www.dr.dk/nyheder/penge/sur-aktiestemning-sender-c20-i-minus,"Det ledende danske aktieindeks, OMXC20, er faldet lidt over en procent fra morgenstunden med fald over hele linjen og specielt trykket af kursfald i A. P. Møller - Mærsk og Danske Bank. Aktieboks: OMXC20 I USA endte aktieindeksene med blandede fortegn. Aktiemarkedet var ellers præget af en stribe gode nyheder, blandt andet solide regnskaber fra sygesikringsselskabet Aetna og hotelkæden Marriott International, som sendte de to aktier op. Teknologiindekset Nasdaq lukkede knap en halv procent nede, mens det bredere Dow Jones-indeks lukkede en lille kvart procent oppe. A. P. Møller - Mærsk Faldende fragtrater presser kursen på aktier i A. P. Møller - Mærsk. For selv om koncernen også producerer olie, og dermed burde nyde godt af de høje oliepriser, så betyder fragtraterne mere for selskabets indtjening, fortalte analytiker Bjarke Østergaard i P1 Morgen i morges. Danske Bank Danske Bank har tabt terræn, efter banken fremlagde et rekordstort overskud på 17,8 milliarder kroner før skat i går. Banken regner ikke med at kunne tjene lige så meget i år, og det har skuffet investorer, der havde handlet aktien op forud for regnskabet.",2006-02-10T08:55:00+00:00,
https://www.dr.dk/nyheder/penge/novo-og-lundbeck-falder-c20-stiger,"Det danske aktiemarked åbner som ventet højere, men der er kun tale om en marginal fremgang, da fald i medicinalaktierne Novo Nordisk og Lundbeck trækker ned. Det skriver Nyhedsbureauet Direkt. Aktieboks: Udvikling i OMXC20 Novo Nordisk har udstedt en advarsel til læger i USA om, at NovoSeven kan øge risikoen for blodpropper, hvis den anvendes af patienter, som ikke lider af blødersygdom. De amerikanske sundhedsmyndigheder FDA har torsdag gennem et e-postprogram kaldet Medwatch oplyst lægerne om risiciene, og FDA vedhæfter et brev fra Novo dateret den 23. november rundsendt til læger. Novo falder 3,3 procent til kurs 337,0, og da Lundbeck samtidig falder 0,8 procent til kurs 129,5, bliver det kun til en lille stigning i OMXC20-indekset på 0,2 procent til 374,57. Rollen som mulig opkøbskandidat sender Danisco op Danisco, DSV og Group 4 Securicor nævnes i Børsen som mulige opkøbskandidater, og tråden samles op af investorerne. Danisco stiger med 2,8 procent til kurs 467, DSV ligger 2,5 procent højere i kurs 670, og G4S stiger 1,7 procent til kurs 17,6. - Ud fra de typiske karakteristika for kapitalfonde springer G4S, DSV og Danisco, når der er total afklaring på det fremtidige regime for sukkeraktiviteterne, i øjnene. De er relativt lavt vurderede, har en stabil forretningsmodel med et højt cash flow samt gode perspektiver for en fortsat konsolidering af deres respektive industrier, siger Kim Korsgaard Nielsen, porteføljeforvalter af danske aktier i Carnegie Asset Management, til Børsen. Carlsberg stiger efter aktiesalg for to milliarder Carlsberg stiger yderligere 1,5 procent til kurs 346,0 efter en fremgang på 3,7 procent torsdag. Carlsberg bekræftede fredag at have solgt 2,276 millioner aktier i Hite Brewery. Salget giver et nettoprovenu på 1,9 milliarder kroner, som skal anvendes til at nedbringe selskabets gæld. Salget giver et fortjeneste på 1,2 milliarder kroner, hvilket modsvares af goodwill-nedskrivninger og nedskrivninger på andre ikke-likviditetspåvirkende poster, og forventningerne til indeværende år er derfor uændrede. Derudover fortsætter Vestas sin rebound med et plus på 2,2 procent til kurs 102,5 efter et kurshop på 6,4 procent torsdag.",2005-12-02T08:47:36+00:00,
https://www.dr.dk/nyheder/penge/lille-stigning-til-c20-stor-til-tryg,"Investorerne tog i dag godt imod TrygVestas første regnskab som børsnoteret selskab, og det var forståeligt, da det indeholdt en opjustering. Det blev desuden til en kursrekord fra Topdanmark, men kun et lille C20-plus. OMXC20-indekset lukkede 0,1 procent højere i 374,49, og Topdanmark steg 0,8 procent til kurs 514, hvilket er rekord. Tryg kommer med rekordregnskab Topdanmark opjusterede tirsdag forventningerne til 2005, og onsdag fulgte TrygVesta trop ved at hæve estimatet for indeværende år med 300 millioner kroner til et overskud før skat på 2,4 milliarder kroner. Combined Ratio ventes at lande på 90 procent. For årets første ni måneder blev resultatet før skat på 2.235 millioner kroner - en forbedring på 732 millioner kroner i forhold til sidste år. Koncernens combined ratio er indtil videre på 88,1 - en forbedring på 1,8 procentpoint fra samme periode 2004. - Forventningen var, at det skulle være et godt resultat her første gang efter børsnoteringen. Og det har de levet op til. De rapporterer lidt højere vækst, end de har haft tidligere, hvilket understøtter forretningen. Og combined ratios er meget flotte, og investeringsresultatet overraskede også lidt i den positive retning, sagde aktieanalytiker Aksel Tarras Madsen fra Danske Equities til nyhedsbureauet Direkt. Investorerne var også begejstrede. De sendte aktien i vejret med hele 5,3 procent, så den sluttede i rekordkurs 287. A.P. Møller falder tilbage Derimod havde flere af rederierne det svært. Efter en rigtig god periode faldt A.P. Møller - Mærsks A- og B-aktie med 0,3 og 0,7 procent til kurserne 59.100 og 60.600. Torm og Norden faldt 1,9 og 2,7 procent til kurserne 304,0 og 2940. TDC, der steg 0,8 procent til kurs 370,5, var igen præget af rygter i pressen om, hvad der skal se med teleselskabet. Teleaktien lagde ud med at falde en anelse, efter at Børsen skrev, at TDC søger at komme kapitalfondene i forkøbet ved at søge råd hos investeringsbanken Merrill Lynch i London om optagelse af et syndikeret lån for milliarder - formentlig for at undgå at blive overtaget af udenlandske kapitalfonde. Den historie blev senere skudt ned af nyhedsbureauet Dow Jones, der med reference til kilder tæt på situationen, afviste, at TDC har været i kontakt med investeringsbanken. Danisco stiger trods forhandlinger om sukkerreform Danisco lukkede 1,1 procent højere i kurs 421,5, efter endnu en dag med forhandlinger om en ny sukkerreform i EU. Det seneste forslag lyder på en prisreduktion på 39 procent fordelt over fire år i stedet for tidligere foreslået over to år. CFSB skrev onsdag, at kompromisforslaget ikke vil påvirke resultatet hos selskaber som eksempelvis ABF, CSM og Danisco negativt - det vil snarere muligvis kunne udskyde resultateffekten med mellem 1 og 2 år. Vestas, der kommer med kvartalsorientering torsdag, sluttede 0,7 procent lavere i kurs 136,0.",2005-11-23T16:26:40+00:00,
https://www.dr.dk/nyheder/penge/novo-effekten-c20-ligger-til-stoerste-stigning-i-over-et-aar,"Sent torsdag aften fik Novo Nordisks nye langtidsvirkende insulin tresiba grønt lys af en rådgivende amerikansk lægekomité. Dermed er vejen til godkendelse blevet betydeligt kortere, og det har sendt Novo-aktien på en regulær himmelflugt. Aktien er således oppe med 8-9 procent ved middagstid fredag. Novo-aktiens stigning får det ledende danske aktieindeks, C20, til at stige 3,8 procent til kurs 492 ved middagstid. Og dermed ligger C20 til den største stigning siden slutningen af september 2011. - Med den voldsomme stigning bliver det utvivlsomt en af de bedste dage nogensinde for Novo-investorerne, siger Jesper Iisager Bak, aktieanalytiker i Spar Nord. Novo-effekten Ud over, at Novo Nordisk i sig selv bidrager til en pæn stigning i C20, mener Jesper Iisager Bak også, at aktiekæmpen trækker de andre aktier i indekset med sig. - De danske aktier klarer sig generelt bedre end eksempelvis de svenske og norske aktier, og det kan efter alt at dømme tilskrives en Novo-effekt, siger han. Vestas trækker ned En anden af de store aktier i indekset, A.P. Møller-Mærsk, er regnskabsaktuel i dag. Og selvom regnskabets bundlinje skuffede analytikerne, har investorerne alligevel sendt aktien op med et par procent. - Den vigtige forretningsdel Mærsk Line (Mærsks containerrederi, red.) klarer sig godt, og det ser ud til, at shippingforretningen kan få selskabet til at indfri forventningerne til hele året, vurderer Jesper Iisager Bak. I den tunge ende af fredagens handel finder man nok engang vindmølleproducenten Vestas, der er én ud af en håndfuld aktier, der falder. Vestas falder lidt under tre procent til en kurs lige over 26 kroner. Ifølge Spar Nord-analytikeren skyldes det først og fremmest, at der endnu er en del dønninger efter selskabets miserable regnskab i onsdags, der bød på et skuffende underskud på cirka 1,2 milliarder kroner før skat. Vestas' regnskab afslørede desuden, at man venter at skære 3000 stillinger mere væk inden udgangen af 2013. Tidligere fredag var C20-indekset oppe med 4,65 procent, hvilket er den største stigning i mere end to år. /ritzau/",2012-11-09T12:02:00+00:00,
https://www.dr.dk/nyheder/penge/c20-tabte-igen-men-hvem-var-den-stoerste-taber,,,
https://www.dr.dk/nyheder/penge/c20-er-paa-vej-til-igen-optage-flsmidth-co,"Investorerne oplevede en positiv åbning på Københavns Fondsbørs, hvor de europæiske investorer til morgen måtte se på små fald. Det danske C20 indeks steg 0,5 procent til 417,75. Novo Nordisk-investorerne kiggede lidt mod udmeldinger fra den franske konkurrent Sanofi-Aventis. Generelt har investorerne indtaget en afventende holdning frem mod regnskabspræsentationen fra Danske Bank. Novo Nordisk åbnede 0,1 procent højere i kurs 438,5, efter at investorerne fik regnskabsnyt fra den franske konkurrent Sanofi-Aventis. Novo-konkurrent med blandede tal I regnskabet fra Sanofi-Aventis fremgik det at salget af Lantus, der er konkurrent til Novo Nordisks diabetes-produkt Levemir, steg over 37 procent i årets første ni måneder. Sanofi-Aventis samlede regnskabstal viste, at driftsindtjeningen var bedre end ventet, mens omsætningen lå under analytikernes forventninger. Statslige indkøb af billigere medikamenter har presset salget af Sanofi-Aventis' medikament Plavix. Sanofi-Aventis faldt godt 3,5 procent tirsdag morgen. A.P. Møller Mærsk steg 0,8 procent til 53.200 uden at rederigiganten havde sendt nyt til investorerne via Københavns Fondsbørs. Danske Bank frem Danske Bank, som begyndte med en fremgang på 0,6 procent til kurs 441,5, ventes at aflægge regnskab ved middagstid. Danske Bank vil vise fremgang i årets første ni måneder sammenlignet med samme periode sidste år. Det er vurderingen fra analytikere, som har deltaget i en RB-Børsen rundspørge. Analytikerne venter, at bankens renteindtægter i de første ni måneder er steget knap 1,5 milliarder kroner til 14,2 milliarder kroner, mens overskuddet ventes at stige med 200 millioner kroner til 12,9 milliarder kroner før skat. Analytiker Bjørn Schwarz fra Sydbank vurderede overfor RB-Børsen, at der er gode muligheder for en opjustering fra Danske Bank. Den skandinaviske storbank Nordea åbnede 0,7 procent højere i kurs 80,8. DFDS frem efter regnskab Rederiet DFDS fik hævet sin anbefaling fra finanshuset S Equity Research til ""stærkt køb"" og kursmålet er sat til 720 kroner efter rederiets opjustering af indtjeningsforventningerne til helåret mandag. DFDS venter nu et overskud på 400 millioner kroner mod tidligere 325 millioner kroner DFDS åbnede 1,5 procent højere i kurs 620. FLSmidth Co. agter at genvinde sin plads i Københavns Fondsbørs fornemmeste indeks, C20-indekset. Selskabet var senest repræsenteret i det fine selskab i foråret 2000, hvor indekset hed KFX. FLSmidth Co. åbnede 0,7 procent højere i kurs 307,5. - Jeg tror helt sikkert, at vi kommer med i C20, siger administrerende direktør i FLSmidth Co., Jørgen Huno Rasmussen, i et interview med RB-Børsen.",2006-10-31T09:30:08+00:00,
https://www.dr.dk/nyheder/penge/onsdagens-aktier-c20-faldt-med-novo-i-spidsen,"Mens de øvrige europæiske eliteindeks lå med mere moderate fald, blev det en hård dag for de danske aktier. Sværvægterne Novo Nordisk, A.P. Møller - Mærsk og Danske Bank gik alle tilbage og lå tungt i bunden af C20-indekset, som lukkede 1,3 pct. lavere i 431,27. Carlsberg blev løftet af en opjustering hos Morgan Stanley, mens Bang & Olufsen blev sendt kraftigt ned i kølvandet af tirsdagens regnskabspræsentation. Novo Nordisk, som steg 3 pct. i tirsdagens negative marked, lukkede onsdag 2,5 pct. lavere i 338,5. Danske Bank tabte 2 pct. til kurs 174,8, mens A.P. Møller - Mærsk gik 1,7 pct. tilbage til kurs 51.400. Faldene skete uden store selskabsspecifikke nyheder. Carlsberg lukkede 2,1 pct. højere i kurs 647, efter at det internationale finanshus Morgan Stanley, opjusterede kursmålet og anbefalingen på Carlsberg-aktien tirsdag aften. Kursmålet hedder nu 700 kr., mens anbefalingen blev opjusteret til ""overweight"" fra tidligere ""equal weight"". Carlsberg er sammen med belgiske InBev Morgan Stanleys foretrukne aktier inden for ""drikkevaresektoren"". Bang & Olufsen, som tirsdag var regnskabsaktuel, lukkede 7,6 pct. lavere i 298. Regnskabet for tredje kvartal var uden de store overraskelser. Danske Equities hævede onsdag kursmålet på B&O-aktien fra 350 til 390, mens købsanbefalingen blev fastholdt. Børsmæglerne fra Gudme Raaschou hævede kursmålet på aktien med 20 kr. til 280, mens anbefalingen ""reducer"" blev fastholdt. - Om end det stadig er vores vurdering, at aktien er fundamentalt billig, fastholder vi vores negative holdning, efter som der på kort tid er væsentlige risikofaktorer, vurderede analytiker Brian Rathje fra Gudme Raaschou. Vestas faldt 0,4 pct. til kurs 512, efter nyt fra konkurrentfronten. Den tyske vindmølleproducent Repower fik onsdag en ordre på 18 af selskabets havvindmølle på 5 megawatt. Orden kom fra Energiekontor til det tyske projekt ""Nordergrunde"". - Der var allerede skrevet et 'Letter of intent', så det er ingen overraskelse, men meget tyder på, at Repower har godt fat i mange af de kommende tyske projekter. Tiden vil vise, om Repower kan gå uden om de problemer på havet, som både Vestas og Siemens har oplevet, og som har fået GE Energy til helt at droppe havvindmøller, udtalte senioranalytiker Jacob Pedersen fra Sydbank. SAS lukkede 4,6 pct. lavere i kurs 43,8. Den kommende formand for SAS, Fritz Schur, erkendte i Dagens Industri, at SAS står over for en enorm udfordring. Han understregede samtidig, at fagforeningerne skal være mere fleksible og sammen med de ansatte forstå alvoren i den situation, som SAS befinder sig i. - Den seneste udvikling i SAS-aktien har været præget af frygt for tallene for første kvartal, samt håb om et salg af Spanair, vurderede senioranalytiker Jacob Pedersen fra Sydbank til RB-Børsen. Analytikeren venter, at et Spanair-salg vil resultere i en nulløsning i regnskaberne, efter februars nedjustering af Spanair-værdien. Salget ventes at indbringe 3,4 mia. skr.",2008-04-09T15:17:00+00:00,
https://www.dr.dk/nyheder/penge/c20-i-fremgang-med-jyske-bank-i-front,"Danske Bank åbnede 0,4 procent højere i kurs 242,3, og var sammen med Novo primusmotor i C20 fremgangen. Indekstunge Novo Nordisk steg 0,7 procent til kurs 458. Uden for C20-regi kom flyselskabet SAS i centrum med et kursspring, efter at weekendens marathonforhandlinger med kabinepersonalet har båret frugt samtidig med at Citigroup gentog sin købsanbefaling. DSV konkurrent vokser DSV åbnede 0,6 procent højere i kurs 1076, da vejtransportinvestorerne fik nyt fra de schweiziske kanter. DSV-konkurrenten Kuehne & Nagel (K+N) viste en omsætningsvækst på 31,8 procent til 13,3 milliarder schweiziske franc for de første ni måneder af 2006. Ifølge Bloomberg News lå omsætningen i den lavere ende af analytikerintervallet. Kuehne & Nagel tabte godt 3 procent efter præsentationen. - Regnskabet fra K+N fjerner noget frygt i markedet for, hvorvidt den europæiske transportsektor skulle være på vej ned i gear. Dermed ser vi ligeledes et positivt sentiment i DSV-aktien i dag, hvor investorernes risikovillighed forud for tredje kvartal nu vil øges, skriver FIH Capital Markets i sin morgenkommentar. SAS belønnes for afblæst strejke SAS åbnede 3,1 procent højere i kurs 83. SAS marathonforhandlinger med kabinepersonalet har båret frugt og samtidig fik flyselskabet roser med på vejen fra CitiGroup og Jyske Bank. Analytiker Torsten Bech Jensen fra Jyske Bank vurderede, at aftalen med kabinepersonalet fjerner et risikomoment i aktie, men Torsten Bech Jensen bemærkede til RB-Børsen, at det ikke var gratis for SAS at afværge strejken. SAS fik mandag morgen hævet kursmålet af CitiGroup til 119 svenske kroner fra 110 svenske kroner CitiGroup gentog sin købsanbefaling. Roskilde Bank og Amagerbanken ventes begge at aflægge regnskaber seneste på dagen. Roskilde Bank åbnede 2,4procent højere i kurs 1265, mens Amagerbanken åbnede 2,3 procent højere i kurs 400. Kilde: RB-Børsen",2006-10-23T08:06:00+00:00,
https://www.dr.dk/nyheder/penge/tirsdagens-aktier-apm-og-gn-hev-c20-til-tops,"Tirsdagens aktiemarked startede positivt, men faldt tilbage efter offentliggørelsen af den britiske inflation, som vakte bekymring. Det amerikanske detailsalg rettede lidt på stemningen. Det var specielt A.P. Møller - Mærsk og GN, som trak C20 1,2 pct. højere i 440,44. - De engelske inflationstal var med til at sætte en dæmper på markederne, men efter offentliggørelsen af de amerikanske detailsalgstal vendte stemningen en smule. Blandt de danske aktier faldt fokus specielt på A.P. Møller - Mærsk og GN, som begge trak C20 i et pænt plus, udtalte afdelingschef for skandinaviske aktier Ole Kjær Jensen fra Sydbank. A.P. Møller - Mærsk som er regnskabsaktuel torsdag steg 5,2 pct. til 52.400, mens GN Store Nord fortsatte sidste uges markante optur med en stigning på 7,3 pct. til 32,2. Medicinalkoncernen Lundbeck lancerer nu søvnmidlet Circadin i Tyskland, som dermed bliver det første marked inden for Lundbecks markedsføringsrettigheder. Lundbeck købte en større del af de geografiske rettigheder til søvnmidlet af Neurim Pharmaceuticals i sidste måned. Rettighederne omfatter kommercialisering af Circadin i Asien, Latinamerika og andre større markeder som f.eks. Australien og Tyrkiet. Lundbeck regner med at lancere søvnmidlet på yderligere 14 markeder i Europa i år. Lanceringen giver ikke anledning til ændringer i Lundbecks forventninger for 2008. Lunbeck faldt 2,3 pct. til 126,5. Efter det seneste rally i rederiet Torm mener analytikerne hos Danske Equities, at det nu er et godt tidspunkt for gevinsthjemtagning. Finanshuset fastholder kursmålet på 165 pr. aktie, men nedjusterer anbefalingen fra ""Akkumuler"" til ""Reducer"". Ordrebeholdningen for produkttankere i resten af 2008 og 2009 ligger på 581 fartøjer, hvilket giver 0,95 nyt skib om dagen og en vækst i flåden på 30 pct. Danske Equities vurderer, at det øger risikoen betydeligt i segmentet for produkttankere. Danske Equities mener derfor, at Torm bør handles med rabat i forhold til andre rederiaktier. Torm faldt 1,2 pct. til 167,5. Anbefalingen af aktierne i Danske Bank er uændret ""Outperform"", men kursmålet rykkes ned til 219 fra 240 hos Credit Suisse. Danske Bank lukkede tirsdag 1,5 pct. højere i 170. Finanshuset noterer sig, at første kvartal skuffede, men at det primært skyldtes specielle forhold. - Det skuffende resultat skyldes primært et lavere investeringsresultatet i forsikringsdelen og tab på mindre værdipapirhandel. Credit Suisse understreger, at det ikke rokker ved bankens underliggende indtjeningskraft. Aktierne i Østasiatiske Kompagni blev tirsdag handlet 6,6 pct. lavere til kurs 388,5. Torsdag offentliggjorde ØK sit regnskab for årets første kvartal, og på et efterfølgende pressemøde blev der skabt tvivl om koncernens finansposter. Jyske Banks udnyttede muligheden til at sænkede sin anbefaling på ØK til ""akkumuler"". Pharmexas mislykkede og nu aflyste fase III-forsøg med stoffet GV1001 mod bugspytkirtelkræft får nu et af de få analysehuse, der følger den danske biotekaktie, til at nedgradere anbefalingen af aktien. Finanshuset Piper Jaffray sænker anbefalingen til ""sælg"" fra tidligere ""neutral"". Kursmålet sættes til 1,6 kr. pr. aktie. Aktien faldt 25,7 pct. til 2,6.",2008-05-13T15:26:06+00:00,
https://www.dr.dk/nyheder/penge/tirsdagens-aktier-c20-fulgte-med-resten-af-europa-ned,"Stemningen på de europæiske aktiemarkeder var hele dagen igennem meget negativ, og den blev yderligere forværret af de amerikanske kerneproducentpriser, der kom ud langt værre end ventet. De store europæiske indeks lå med fald på mellem 2 og 2,5 pct., mens C20 lukkede 2,1 pct. lavere i 408,47. De danske finansaktier lå underdrejet hele tirsdagen. Det skyldtes de fortsat øgede finansbekymringer, som havde udgangspunkt i de amerikanske realkreditselskaber Fannie Mae og Freddie Mac. Samtidig dykkede den amerikanske investeringsbank Lehman Brothers med 7 pct., efter at finanshuset JP Morgan vurderede, at Lehman Brothers er nødt til at nedskrive yderligere 4 mia. dollar i tredje kvartal. Nordea faldt mest med 3,9 pct. til kurs 67,25, mens Danske Bank lukkede 2,2 pct. laver i kurs 142. Trygvesta, der inden markedsåbningen kom med halvårsregnskab, faldt 7,2 pct. til kurs 340, og trak samtidig konkurrenten Topdanmark ned med 2,9 pct. til kurs 697. Trygvesta præsenterede et overskud før skat, der var halveret til 801 mio. kr. sammenlignet med samme periode sidste år. Trygvesta fastholdt forventningerne til helårsresultatet på 2,3 mia. kr. før skat, ligesom forsikringsselskabet ligeledes fastholdt vækstprognosen for præmieindtægterne på 5 pct. Trygvesta vurderer, at konkurrencesituationen ser ud til at blive forbedret. - Konkurrence er rigtigt godt - anytime. Men hovedløs priskonkurrence uden hensyntagen til, at selskaberne også skal tjene penge er direkte skadelig. Vi vil hellere konkurrere på produkter og dækning, sagde koncerndirektør Stine Bosse. Novo Nordisk faldt 4,7 pct. til kurs 296,5, efter at den amerikanske lægemiddelstyrelse FDA mandag styrkede og gentog advarslen mod brugen af diabetesmidlet Byetta, som markedsføres af konkurrenten Eli Lilly. FDA-stramningerne kommer efter to dødsfald. Novo Nordisk er ved at udvikle Liraglutide, der har vist en bedre effektprofil end Byetta. Novos middel ventes at komme på markedet i 2009. - Det skaber lidt ekstra nervøsitet om, hvorvidt de amerikanske myndigheder vil have yderligere data for Liraglutide, som ventes at blive lanceret i 2009. Den seneste tid har stramninger for nye medikamenter og yderligere FDA-krav til test været et tema, og emnet blusser hermed lidt op igen, udtalte aktiehandler Martin Munk fra Jyske Bank til RB-Børsen. Bavarian Nordic offentliggjorde tirsdag halvårsregnskab, hvilket resulterede i et kursfald på 1 pct. til kurs 209. Regnskabet viste en omsætning på 23 mio. kr. og et tab før skat på 119 mio. kr. i 1. halvår. Samtidig blev forventningerne til helårsresultatet for 2008 fastholdt. De lyder på en omsætning på 180 mio. kr. og et underskud før skat i størrelsesordenen 225 mio. kr. for hele 2008. Klimaet i byggesektoren kom i centrum med halvårsregnskabet fra østrigske Weinerberger, der viste et omsætningsdyk på 39 pct. i andet kvartal. Dette blev fulgt af investorerne i isoleringsproducenten Rockwool og betonelementkoncernen H+H International. Rockwool faldt 6,1 pct. til kurs 540, imens H+H faldt 2,6 pct. til kurs 1130. SAS lukkede 6,7 pct. lavere i 37,5, efter at Exane BNP Paribas sænkede sit kursmål på aktien fra 47 skr. til 25 skr.",2008-08-19T15:22:47+00:00,
https://www.dr.dk/nyheder/penge/lille-fald-i-c20-stigning-hos-bo,"Morgenstundens C20-tab blev reduceret i den sene handel. C20-indekset lukkede 0,4 procent lavere i 445,69, efter at de udenlandske aktiemarkeder blinkede rødt hele dagen. Enkelte aktier i C20-indekset formåede dog at gå mod den sure stemning. Regnskabsaktuelle Bang Olufsen lukkede med en fremgang på 2,2 procent til kurs 746, efter at halvårsregnskabet indeholdt en lille opjustering af helårsprognosen. Driftsindtjeningen steg 50 millioner kroner i halvåret til 240 millioner kroner. Bang og Olufsen opjusterer Analytikerne adspurgt af RB-Børsen havde ventet et driftsoverskud på 210 millioner kroner. For regnskabsåret 2006/07 opjusterede Bang Olufsen forventningerne til overskuddet med marginale 10 millioner kroner Opjusteringen skyldes alene indtægterne fra Medicom-salget. Omsætningsvækstprognosen blev sænket til 8 procent fra tidligere udmeldte vækstprognose på 8-10 procent - Det undrer mig lidt, at Bang Olufsen ikke opjusterer mere. Den opjustering, der kommer, er alene relateret til salget af Medicom, så det kan godt virke lidt mærkeligt. Derfor ser forventningerne lidt forsigtige ud, sagde analytiker Jacob Pedersen til RB-Børsen. TrygVesta tabte noget af gårsdagens plus Novo Nordisk lukkede 1,4 procent lavere i kurs 480, efter divergerende udmeldinger fra to internationale finanshuse. Merrill Lynch vurderede, at Novo går et godt år i møde og hævede kursmålet med 20 kroner til 510 kroner Schweiziske UBS hævede også kursmålet på Novo til 435 fra 405. UBS gentog dom samtidig anbefalingen ""reducer"". Danisco, som lukkede 1,0 procent lavere i kurs 477, er fortsat blandt de hotteste emner i EU blandt de sultne kapitalfonde. Det vurderede Saxo Banks strategiteam i bankens forventninger for 2007. Trygvesta kunne ikke holde dampen oppe efter tirsdagens opjustering og smed 2,5 procent efter tirsdagens optur på mere end 6 procent Trygvesta landede onsdag i kurs 456. Topdanmark lukkede 1,7 procent højere i kurs 981. Fremgang til rederigiganten A.P. Møller - Mærsk trodsede stemningen med en fremgang på 1,3 procent til kurs 54.200. Rederi- og oliekoncernen, som er nettoforbruger af olie, kunne notere sig, at oliepriserne faldt yderligere. Den amerikanske referenceolie, WTI, blev handlet i 54,50 dollar per tønde ved dansk lukketid. ØK tabte yderligere 2,1 procent til kurs 287, efter at handelskompagniet tirsdag tabte mere end 7 procent Kursfaldet skyldes bekymring over den politiske udvikling i Venezuela. Isoleringskoncernen Rockwool imponerede med en opjustering af sin overskudsprognose for helåret. Rockwools overskud i 2006 ventes nå 900 millioner kroner efter skat, hvilket en opjustering på 100 millioner kroner Rockwool lukkede 5,2 procent højere i kurs 947. Småbankerne kunne også levere en opjustering, denne gang var det med Østjydsk Bank i hovedrollen. Østjydsk Bank lukkede 2,3 procent højere i kurs 1197.",2007-01-10T16:23:22+00:00,
https://www.dr.dk/nyheder/penge/c20-maersk-og-vestas-foerte-i-stigning,"A.P. Møller-Mærsk vandt en del af ugens tab tilbage i fredagens sene handel, mens Vestas afslutter en imponerende uge med solid fremgang på 2,15 procent til kurs 166,50. Det betød også, at OMXC20-indekset afsluttede ugen med en massiv stigning på 1,30 procent til 400,33. Stigningerne på det danske aktiemarked var bredt funderet. Blandt sidepapirerne fandt investorerne markante stigninger hos aktierne fra Capinordic og Bioscan. Mærsk førte an A.P. Møller-Mærsk-aktien sluttede ugen med en flot stigning på 2,54 procent til kurs 52.500. Aktieboks: Mærsk-B-aktien den seneste måned A.P. Møller - Mærsk har bestilt fire containerskibe til en samlet værdi på op til 1,3 milliarder kroner på det koreanske værft Hanjin. Skibene kan have plads til 3100 teu (20-fods container). Danske Equities sænkede indtjeningsestimaterne for A.P. Møller-Mærsk koncernen grundet den høje oliepris, da Mærsk Olie & Gas producerer mindre olie end rederiaktiviteterne Mærsk Line bruger. - Vi nedjusterer indtjeningen pr. aktie med 2 procent i 2006 og 1 procent i 2007, da de stigende omkostninger for containerrederiet æder det stigende overskud i Mærsk Olie og Gas fra de stigende oliepriser, skriver analytikerne Henrik Lund og Philip Christensen. DSV op før regnskabsmeddelelse Vejtransportkoncernen DSV steg 1,74 procent til kurs 875, da svenske Enskilda løftede sit kursmål til 941 kroner pr. aktie fra tidligere 821 kroner pr. aktie. Finanshuset råder investorerne til at købe aktien, op til næste uges regnskabsaflæggelse, når DSV vil melde ud om de ventede synergieffekter fra købet af Frans Maas. Banksektoren kom i rampelyset med flere udmeldinger fra analytikere. Investeringsbanken Merrill Lynch har opjusteret sit kursmål af Nordea med 5 procent til 11,10 euro. Merrill Lynch fastholder sin købsanbefaling af Nordea. Finanshuset Carnegie ser større potentiale i aktierne fra Nordea sammenlignet med Danske Bank-aktierne. Nordea-aktien lukkede 0,98 procent højere i kurs 77,25, mens aktierne fra Danske Bank lukkede 0,74 procent højere i kurs 236,75. Aktieboks: Nordea-aktien den seneste måned GN Store Nord lukkede 1,19 procent højere i kurs 85,25, efter at Jyske Bank har hævet sin anbefaling af GN Store Nord til ""akkumuler"" fra ""reducer"". Høreapparat-konkurrenten William Demant fik en købsanbefaling fra finanshuset Alfred Berg, som begyndte sin dækning af WDH-aktien med et kursmål på 500. WDH-aktien lukkede 0,48 procent højere i kurs 417,50. Aktieboks: William Demant-aktien idag Blandt sidepapirerne dansk-svenske kapitalforvaltningsselskab Capinordic har store ambitioner og vil åbne en ny bank der skal børsnoteres i Danmark. Capinordic-aktien blev dagens vinder med en fremgang på 15,96 procent til kurs 24,70. Bioscan-aktien hoppede 13,64 procent højere til kurs 12,50 uden nyheder via fondsbørsen.",2006-04-21T15:30:00+00:00,
https://www.dr.dk/nyheder/penge/c20nordea-vestas-og-bo-tog-foerertroejen,"Københavns Fondsbørs oplevede startproblemer, og torsdagens første handel blev udskudt til kl. 10.00. Den sene begyndelse ødelagde dog ikke stemningen og OMXC20-indekset blev handlet 0,11 procent højere i 394,54, da aktierne i den skandinaviske storbank Nordea lå solidt inde i positivt terræn med en fremgang på 0,99 procent til kurs 76,25, mens analytikere kom med udmeldinger om Vestas og Bank & Olufsen. A.P. Møller-Mærsk investorerne afventer den ordinære generalforsamling, som begynder kl. 10.30. Mærsk-aktien ligger uændret i kurs 51.300. Vestas op Vestas-aktien åbnede 1,73 pct. højere i kurs 161,75 efter at investeringsbanken Merrill Lynch hævede sin anbefaling på Vestas-aktien til ""neutral"" fra ""sælg"". Det fremgår af et dugfrisk notat fra investeringsbanken, der dog ser med skepsis på Vestas mål om øget lønsomhed. - Vi accepterer, at investorernes appetit på en investering i vedvarende energi vil understøtte kursen på kort sigt, men vi er ikke overbevist om, at Vestas vil nå sine mål, lyder det fra investeringsbanken. Vestas koncernchef Ditlev Engel lancerede ved sin tiltræden en ambitiøs plan ""The Will to Win"", der skal løfte lønsomheden i den danske vindmøllekoncern i årene frem til 2008. Merrill Lynch noterer, at der er sket forbedringer i den skrantende koncern. B&O i vælten Bank & Olufsen (B&O) fik roser med på vejen af Alm. Brand Henton efter onsdagens regnskabspræsentation. Alm. Brand Henton er tilfreds med nimånedersregnskabet fra B&O, og derfor har analytiker Christian Svendsen hævet sit kursmål til 800 kroner pr. aktie. B&O-aktien steg 0,13 procent til kurs 756. Onsdag opjusterede B&O helårsforventningerne til et overskud på 420-440 millioner kroner før skat fra 400-430 millioner kroner - Vi mener opjusteringen er for konservativ, da selskabet således kun forventer at realisere et resultat før skat i 4. kvartal på 53-73 millioner kroner Til sammenligning opnåede selskabet et resultat før skat på 108 kroner millioner i 4. kvartal i fjor. Vi forventer derfor, at B&O vil overgå de opstillede forventninger, konstaterer Christian Svendsen. Danske Equities ser anderledes på B&O-prognosen, og ser den som troværdig og et signal om en midlertidig afdæmpning i fjerde kvartal. Aktierne i D/S Torm tog et dyk, da selskabet har udbetalt udbytte på 23 kroner pr. aktie. D/S Torm tabte 20,5 kroner til kurs 270.",2006-04-20T08:37:20+00:00,
https://www.dr.dk/nyheder/penge/c20-07-procent-lavere-fald-til-sas-og-novozymes,"Novozymes og SAS faldt her til morgen, efter at selskaberne ikke kunne leve op til investorernes forventninger. Morgenens stemning på de europæiske aktiemarkeder var negativ efter onsdagens solide fremgang. C20-indekset åbnede 0,7 procent lavere i 499,89. Danisco og Coloplast fortsatte dog deres kursfremgang efter onsdagens kurshop. Novozymes faldt efter stor stigning i går Novozymes åbnede 2,7 procent lavere i kurs 681 efter sin regnskabsaflæggelse. Novozymes steg onsdag markante 6,4 procent. I halvårsregnskabet fastholder Novozymes forventningerne til driftsoverskuddet, mens forventningerne til årets overskud efter skat opjusteres grundet mindre skattebetalinger. Novozymes regnskabstallene for omsætningen, og indtjeningen lå stort set på linje med analytikerprognoserne. - Markedet har store forventninger til Novozymes og er vant til, at selskabet slår forventningerne. Både omsætningen og nettooverskuddet er helt som ventet. Det er et solidt resultat, men når det er sagt, havde markedet nok sat næsen op efter en opjustering, der ikke bare skyldes lavere skattebetaling, sagde chef for sales trading i Danske Markets, Mads Zink, til RB-Børsen. SAS faldt 4,0 procent SAS, som åbnede 4,0 procent lavere i kurs 121, aflagde halvårsregnskab. SAS skuffede investorerne med indtjenings- og omsætningstallene. SAS venter fortsat pæn passagervækst på de fleste markeder og at der ikke er tegn på konjunkturafmatning. Der er dog fortsat usikkerhed om vækst, konkurrence og brændstofpriser. - Effekten af strejker, udgifter til jointventuret med Lufthansa samt resultatet i SAS Airlines, er de primære forklaringer på regnskabsskuffelsen, konstaterer han, men selv renset for de første to forhold er den underliggende drift i SAS svagere end man kunne have ventet, understreger Michael Nielsen, Jyske Bank, over for RB-Børsen. Danske Bank lidt lavere forud for regnskab Danske Bank, som åbnede 0,4 procent lavere i kurs 231, ventes at aflægge halvårsregnskab ved formiddagstid. Jyske Bank venter, at Danske Bank aflægger et solidt regnskab, som vil bære præg af de fortsat gode konjunkturer i Norden, ligesom det var tilfældet for de andre nordiske banker for kvartalet. Nordea åbnede 0,6 procent lavere i kurs 88,3 efter skriverier om opkøb og fusioner. Sampo, som er storaktionær i Nordea, ser store synergieffekter ved en fusion med Svenska Handelsbanken, mens SEB også nævnes som et godt alternativ. Det kom frem i Dagens Nyheter, som havde interviewet Sampo-direktør Bjørn Wahlroos. Carlsberg faldt 1,0 procent tilbage Carlsberg, som onsdag aflagde halvårsregnskab, åbnede 1,0 procent lavere i kurs 710. I kølvandet af halvårsregnskabet løfter S Equity Research sit kursmål på Carlsberg til 625 kroner fra 547 kroner. Opturen hos Coloplast og Danisco fortsatte Coloplast steg 1,3 procent til kurs 486, mens Danisco vandt 1,1 procent til kurs 422. Coloplast lukkede onsdag 5,8 procent højere, mens Danisco steg 4,0 procent.",2007-08-09T08:12:08+00:00,
https://www.dr.dk/nyheder/penge/c20-stiger-anfort-af-tdc-og-danske-bank,"Danske aktier trak op i torsdagens tidlige handel med TDC og Danske Bank i spidsen, da flere af de tunge drenge i C20-indekset fik et skulderklap fra en række internationale finanshuse. Godt hjulpet af vægtige A.P. Møller-Mærsk, åbnede C20-indekset 0,6 procent højere i 393,92. Aktieboks: OMXC20 TDC steg på opkøb TDC-aktien lå ved 9.30-tiden 1,33 procent højere i kurs 381. De fem fonde i selskabet Nordic Telephone Company har reelt overtaget kontrollen med telekoncernen TDC. Og Jyske Bank anbefaler nu, at man som TDC-aktionær sælger sine aktier til selskabet. Det siger bankens aktieanalytiker Rune Møller til Ritzau. - Vi anbefaler, at man sælger til NTC til kurs 382. Hvis man som aktionær ikke benytter sig af købstilbuddet, risikerer man at sidde tilbage med en illikvid aktie, der falder i værdi, som vi så det med Københavns Lufthavne, siger Rune Møller. Danske Bank op efter opjustering Aktier i Danske Bank blev torsdag morgen opjusteret til ""køb"" fra ""hold"" af Deutsche Bank, der samtidig løfter kursmålet 28 procent til kurs 237. Det sendte bank-aktien 1,12 procent op i rekorden 226,50. Carlsberg kunne bryste sig af en stigning på 1,62 procent til 345,50, efter at finanshuset Citigroup løftede sit kursmål på Carlsberg til 345 fra 315 og hævede anbefalingen til ""hold"" fra ""sælg"". Novo også godt fra start Novo Nordisk fik torsdag inden åbningstid et skulderklap med på vejen af finanshuset Societe Generale, der opjusterede medicinalselskabet til ""køb"" fra ""hold"". Det overhørte investorerne, der handlede Novo-aktien 0,6 procent ned i 344. Vestas fik lidt oprejsning med en stigning på 1,24 procent til 101,75 efter gårsdagens øretæve på fondsbørsen, der sendte aktien over 6 procent. Berlingske Tidende skriver torsdag, at en ny analyse fra Carnegie stiller spørgsmålstegn ved Vestas muligheder for at nå sine indtjeningsmål for 2005. Carnegie fremhæver, at risikoen for et aktiesalg er overhængende, fordi nettogælden nu står på det højeste niveau nogensinde. Agger hev Brøndby op Blandt de mere kulørte aktier på fondsbørsen kunne Brøndby notere en stigning på 0,6 procent til 95,00 efter onsdagens kurshop på 6 procent. Forsvarsklippen Daniel Agger ventes ifølge BBC inden længe at iklæde sig Liverpools velkendte røde trøje. Aktier i Biotekselskabet Genmab faldt 2,72 procent til 143 i torsdagens tidlige handel. Selskabet har foretaget en rettet emission til udvalgte institutionelle investorer, og emissionen, der skal rejse op mod 0,75 milliarder kroner, skal bruges til finansieringen af selskabets to mest lovende pipelinekandidater, Humax-EGFr og Humax CD20, så langt ind i fase III forsøgene som muligt. Det oplyser IR-chef i biotekkoncernen, Helle Husted, til RB-Børsen. Genmab lukkede onsdag 1 procent lavere i 147.",2006-01-12T09:31:20+00:00,
https://www.dr.dk/nyheder/penge/c20-maersk-og-vestas-fortsat-op-i-en-positiv-stemning,"Danske aktier tog hul på en ny uge med optimismen i behold, da mandagens tidlige handel bød på stigning til A.P. Møller-Mærsk og Vestas, mens fredagens udbyttebetalende selskaber, TrygVesta og ØK, understøttede C20, der åbnede 0,7 procent højere i 397,8. Mærsk-top har tillid til aktien A.P. Møller-Mærsk fortsatte de gode takter fra fredag med en stigning på 0,8 procent til 53.300 på trods af, at analytiker Henrik Brunniche Lund fra Danske Equities mandag morgen sænkede sit kursmål på A.P. Møller-Mærsk til 60.000 fra 64.000. Henrik Brunniche Lund fra Danske Equities, der fortsat anbefaler ""hold"" af Danmarks største virksomhed. Fredag sendte Mærsk-toppen et klart signal til investorerne ved at supplere op i de personlige beholdninger med A.P. Møller-Mærsk-aktier. De fire skibsredere, Jess Søderberg, Tommy Thomsen, Knud Stubkjær og Thomas Thune Andersen har sammen med CFO Eivind Kolding købt aktier for knap 5 millioner kroner. Vestas op Aktionærerne i Vestas kunne glæde sig over en stigning på 1,8 procent til 156,50, da vindmøllekoncernen har fået sit kursmål løftet til 125 fra 85 af Lehman Brothers, der fastholder anbefalingen ""undervægt"". Det skriver Bloomberg News. ØK udbetalte fredag et enormt udbytte på 415 kroner per aktie til som konsekvens af novembers overraskende salg af hovedaktiviteterne for 9 milliarder kroner til hollandske Numico. TrygVesta udloddede 21 kroner per aktie fredag. Mandag åbnede ØK 1 procent højere i 255,50, mens TrygVesta steg 1,25 procent til 365,00. Danisco lidt ned Danisco, der er ved at forberede sig på, at Kina bliver verdens vigtigste marked for ingredienser, faldt marginale 0,2 procent til 498,00. Inden for ingrediensbranchen er verdens største marked i dag USA, men Kina forventes at være det største marked om 10 til 20 år. Investeringshorisonten bliver rundbarberet for at kunne konkurrere på pris, skriver Økonomisk Ugebrev. Lundbeck-aktien åbnede 0,8 procent højere i 136,00, efter at medicinalkoncernen ifølge Økonomisk Ugebrev har drastiske skridt under overvejelse i kampen mod forfalsket medicin. Danmark bliver i stigende grad målet for forfalsket medicin - en trend, der i sidste ende kan koste menneskeliv. Vi overvejer at forsyne vores pakninger med dels en lille chip eller et hologram. Det er dyre løsninger, men det vil kunne afsløre den forfalskede medicin, siger Lundbecks talskvinde Caroline Broge til ugebrevet. Blandt de mere kulørte aktier på fondsbørsen faldt aktier i fodboldklubben Brøndby IF 3,5 procent til 82,00, da danmarksmestrene søndag tabte et vigtigt i skridt i forsvar af titlen efter nederlag til Viborg.",2006-04-03T08:02:06+00:00,
https://www.dr.dk/nyheder/penge/c20-ap-moeller-maersk-investorer-kan-se-frem-igen,"De hårdt prøvede A.P. Møller Mærsk-investorer fik fredag lidt at smile af op til weekenden, da APM-aktien reducerede lidt af onsdagens massive kursfald med en stigning på 4,55 procent til kurs 52.900. Midtugens investordarling, Vestas, løb tør for kræfter og vindaktien lå presset i hele fredagens handel. Det var store udbyttedag for flere OMXC20-selskaber, hvor de betalende var ØK og TrygVesta. C20-indekset blev trukket 0,92 procent højere til 395,12 af APM-aktierne. APM forvandlede atter de øvrige medlemmer i C20-indekset til statister med solid kursfremgang efter onsdagens kursskred. Aktieboks: AP Møller Mærsk- B-aktien Mærsk-toppen sendte et klart signal til investorerne ved at supplere op i de personlige beholdninger med APM-aktier. De fire skibsredere, Jess Søderberg, Tommy Thomsen, Knud Stubkjær og Thomas Thune Andersen har sammen med CFO Eivind Kolding købt aktier for knap 5 millioner kroner APM-konkurrenten Nippon Yusen Kaishas har meddelt, at de lørdag præsenterer en ny strategi. En større integration mellem fly-, skibs- eller lastvognsaktiviteterne skal øgede kundetilfredsheden. Aktier i Vestas faldt 2,69 procent til 153,50, efter at have spillet en hovedrolle de seneste to dage med en samlet stigning på knap 25 procent. Aktieboks: Vestas Analytiker Peter Rothausen fra Carnegie mener, at selv om Vestas' direktør Ditlev Engel har tegnet et lysere billede af vindmølleproducentens situation, så er der fortsat flere usikkerheder. Carnegie vurderer, at den fair værdi af vindmølle-aktien bør ligge mellem 120-130 kroner pr. aktie. Stort udbytte fra ØK udbetalt ØK udbetalte et enormt udbytte på 415 kroner per aktie til investorerne efter generalforsamlingen torsdag. Udbyttet stammer fra novembers overraskende salg af hovedaktiviteterne for 9 milliarder kroner til hollandske Numico. Fredag blev ØK-aktien handlet uden retten til udbytte, men investorerne kunne med tilfredshed notere sig at ØK-aktien blot faldt 381 kroner til 253 kroner TrygVesta-aktien blev handlet 12,50 kroner lavere i kurs 360,50 efter udbyttebetalingen på 21 kroner per aktie. Uden fondsbørsrelaterede nyheder steg Novozymes-aktien 3,34 procent til rekord 417,50 kroner Olicom underdrejet Ventureselskabet Olicom steg marginale 0,78 procent til kurs 6,50, da selskabet præsenterede sin årsrapport sent torsdag med et tab på 66,4 millioner kroner efter skat. Selskabet vil ændre sin forretningsstrategi og kun investere gennem indskud i kapitalfonde. Olicom vil tegne for 200 millioner kroner ny kapital som er tænkt tegnet af en investor - et dansk investeringsselskab - som der stadig forhandles med. Olicom har aktuelt en markedsværdi på blot 100 millioner kroner Rockwool stadig op Rockwool tordnede videre derudaf med en stigning på 3,29 procent til 785 efter torsdagens regnskab. På baggrund af de kraftige kursstigninger i Rockwool kan aktien umiddelbart virke overvurderet, men det er ikke tilfældet. Det vurderer analytiker i Danske Equities, Stig Frederiksen, der ser yderligere potentiale i Rockwool og derfor fastholder sin købsanbefaling efter torsdagens regnskab.",2006-03-31T15:51:00+00:00,
https://www.dr.dk/nyheder/penge/c20-gaar-frem-med-group-4-securicor-i-spidsen,"Danske aktier kom flot ud af starthullerne mandag, da Group4Securicor efter en stærk regnskabspræsentation satte sig i spidsen for en stigning i OMXC20 indekset på 0,5 procent til 397,4. Olie- og rederigiganten A.P. Møller-Mærsk (APM) trak det tunge læs på en dag, da flere af C20-medlemmerne, heriblandt G4S, åbnede i rekord. Aktieboks: OMXC20 Group4Securicor i førersædet Aktier i Group 4 Securicor steg 2,5 procent til rekord 20,70 i mandagens tidlige handel, da driftsindtjeningen hos vagt- og sikringskoncernen viste positive takter med en stigning på 16 procent til 254 millioner pund, hvilket var bedre end analytikernes forventninger. Omsætningen steg 8,2 procent til 4,13 milliarder pund for helåret. Koncernen pointerer, at integrationen efter fusionen med Group 4 Securicor er gennemført, og selskabet er nu parat til opkøb som ligger indenfor kerneområdet, da stordriftsfordele er et vigtigt konkurrenceparameter i branchen. Group 4 Securicor vil i 2006 have fokus på at hæve driftsmarginalen, hvor enkelte områder i selskabet kører med en lavere driftsmarginal i den generelle margin i branchen. APM stiger efter nyheder om værfter og havne A.P. Møller-Mærsk kunne notere en stigning på 0,9 procent til 58.100. Den nyudnævnte direktør for Lindø-værftet, Finn Buus Nielsen, skal senest til efteråret have sikret nye overskudsgivende ordrer. Ellers er ejeren A. P. Møller - Mærsk ifølge dagbladet Børsen parat til at lukke Danmarks sidste store skibsværft. Mandag skriver avisen The Economic Times, at A.P. Møller - Mærsk sandsynligvis vil overtage den ledige kapacitet i havnen Newport Marine Terminal i Virginia, når det schweiziske rederi Mediterranean Shipping Co. forlader containerhavnen. Stroe banker frem Aktier i Danske Bank og Nordea fortsatte rekordfærden med stigninger på 0,33 procent og 0,34 procent til 228,75 og 73,25. Økonomisk Ugebrev har taget de kritiske briller på over for banksektoren. Hvis de danske banker vil have deres P/E-værdier op igen, skal der handling til. Mulighederne for vækst i indtjeningen er begrænsede, og det er ikke længere nok med rygter om overtagelser: Der skal ske noget konkret, hvis bankerne skal kunne matche selskaber fra øvrige brancher. Det vurderer analytikere ifølge Økonomisk Ugebrev. Analytikerne peger på to forhold, der giver denne udvikling: Dels er investorerne trætte af at høre om opkøbsrygter, der alligevel aldrig bliver til noget. Og dels er der en opfattelse af, at bankerne er ved at have udtømt deres indtjeningspotentiale, fremgår det af ugebrevet.",2006-03-13T08:47:28+00:00,
https://www.dr.dk/nyheder/penge/c20-steg-med-apm-og-danske-bank-i-front,"Rederi- og olieselskabet A.P. Møller-Mærsk begyndte ugen med at vende den dbyggede svage udvikling fra seneste uge. Aktier i Danske Bank og Novo Nordisk var med til at støtte den positive udvikling, mens aktier fra Nordea og Group 4 Securicor trak ned i det samlede regnskab. Aktieboks: OMXC20 Fragtrater på vej ned APM's B-aktier steg 1,58 procent til kurs 58.000 efter en svag uge med negative påvirkninger fra udviklingen i fragtraterne. Fragtraterne på containershipping vil falde yderligere, og kursen på den danske rederigigant A.P. Møller-Mærsk vil falde med, konkluderer Aktieugebrevet i en kommentar. Danske Bank som vækstaktie Danske Bank-aktien steg 1,49 procent til kurs 222. Danske Banks kapitalkrævende vækst i volumen vil skrumpe udbyttepolitikken i 2006, og det markerer kulminationen af et hamskifte fra ""yield-aktie"" til en nordeuropæisk vækstaktie, skriver analytiker Ronit Ghose fra Citigroup. - I 2006-07 vil toplinievæksten i det internationale netværk i stigende grad smitte af på profitskabelsen, specielt i takt med at investeringerne falder, skriver Citigroup, der fastholder en købsanbefaling af Danske Bank et kursmål på 240. Novo op trods ny konkurrent Aktier fra Novo Nordisk steg 0,71 procent til kurs 356, trods Indiens største biotekselskab, Biocon, vil udfordre de etablerede diabetesselskaber med billig kopimedicin. Sydbanks Brian Kirk er ikke bekymret over udsigten til øget konkurrence, og det danske medicinalselskab frygter heller ikke konkurrencen fra inderne. Carlsberg steg 0,42 procent til 362,5, efter at det amerikanske finanshus Merrill Lynch hævede sin anbefaling til ""køb"" fra ""neutral"" og gav bryggeriet kursmålet 420. Investorerne afventer tirsdagens regnskabspræsentation fra Baltic Beverages Holding (BBH), som er et joint venture med britiske Scottish & Newcastle. Nordea fortsætter succesen Nordea-aktien kunne ikke fortsætte seneste uges succes, da aktien steg omkring 5 procent, og tabte mandag 1,48 procent til kurs 66,75. Vagt- og sikkerhedsselskabet Group 4 Securicor viste samme tendens og tabte 1,55 procent til lukkekursen i 19. Fra morgenstunden var noget af fokus rettet mod småbankerne. Roskilde Bank blev udnævnt som opkøbskandidat af Berlingske Business, og investorerne afventede helårsregnskabsaflæggelsen fra Amagerbanken. Et rekordoverskud hos Amagerbanken sendte bank-aktien 8,93 procent højere i 1720. Roskilde Bank's aktier vandt terræn med en fremgang på 3,43 procent til kurs 1085.",2006-02-13T16:24:52+00:00,
https://www.dr.dk/nyheder/penge/danske-aktier-tager-historisk-stort-fald-det-er-voldsomme-scener,"Det danske C20 Cap indeks lukker med det største endagsfald i indeksets historie på 5,4 procent i kurs 904,79. Et så dramatisk fald er ikke set på indekset, der har eksisteret siden 2011, siden august sidste år, hvor C20 Cap lukkede med et fald på 4,65 procent. Det er samtlige af indeksets tyve aktier, der har taget en tur nedad og er endt i rødt ved lukketid. Men værst ender aktiehandlen for medicinalvirksomheden Genmab, der falder mere end 11 procent. Også Vestas, der ligesom DSV og Pandora fremlægger årsregnskab tirsdag, ender med klø. For Vestas bliver det til et fald på næsten 10 procent, mens DSV falder 7,7 procent og Pandora falder liger under seks procent. - Det er nogle voldsomme scener. Det nærmer sig panikagtige tilstande på markedet, siger senior aktierådgiver hos Jyske Bank Martin Munk til Ritzau Finans. Nervøsitet på markedet Han ser ikke nogen entydig forklaring på de dramatiske fald, men tegner derimod billede af en gennemgående nervøsitet på markedet. - Jobrapporten fredag var til den svage side, men der var gode elementer, så den kan ikke udløse det i sig selv. Valutareserverne i Kina faldt heller ikke så meget som ventet, siger Martin Munk med henvisning til nøgletal fra USA og Kina. De danske aktier er da heller ikke alene om at tage store fald. Samtlige af de europæiske aktieindekser slutter i rødt og tegner et dystert billede af mandagens aktiehandel. Værst ser der ud for de græske aktier, som falder med mere end 10 procent. Kursfaldene kommer på et tidspunkt, hvor oliepriserne fortsat ligger meget lavt, samtidig med at usikkerheden om den kinesiske økonomi råder. CAP-indekset har eksisteret siden november 2011, og i modsætning til C20 kan ingen aktie vægte mere end 20 procent i indekset. /ritzau/",2016-02-08T17:29:00+00:00,
https://www.dr.dk/nyheder/penge/fransk-valgresultat-sender-danske-aktier-i-rekord,"Det toneangivende C20 Cap-indeks lukker mandag i sit højeste niveau nogensinde. Indekset steg med 1,5 procent til indeks 1103,5. Den positive stemning mandag blev udløst af det franske valg. Her gik nationalisten og EU-skeptikeren Marie Le Pen videre sammen med den mere EU-venlige Emmanuel Macron til anden valgrunde. Det var frygtet, at franskmændene ville sende to EU-skeptikere videre til den sidste og afgørende runde af præsidentvalget. Dermed ville der være skabt betydeligt større risiko for, at Frankrig som Storbritannien ville stille spørgsmålstegn ved sit EU-medlemskab. - Alle meningsmålinger viser, at Macron vil slå Le Pen stort ved anden valgrunde den 7. maj. Det gør investorerne begejstrede, da skrækscenariet om Frexit dermed ser næsten utænkeligt ud. - Bliver det som forventet Macron, der løber med sejren ved anden valgrunde, forventer vi ikke væsentlige yderligere bevægelser på de finansielle markeder som følge af valget. Ser det derimod ud til, at Le Pen kan vinde, vil det være et jordskælv under finansmarkederne i hele Europa, skriver Sydbank cheføkonom Jakob Graven om resultatet. Ny aktieoptur måske på vej Med mandagens stigning er aktiemarkedet steget med over otte procent siden årets start. Og den stigning kan få yderligere medvind senere på ugen. Det vurderer Lars Skovgaard Andersen, der er seniorstrateg i Danske Bank. - Vi starter ugen med lettelse fra en masse investorer, som har været meget bekymrede op til det franske valg. - Og i midten af ugen kan Donald Trump skabe en lignende aktieoptur på den anden side af Atlanterhavet, hvis han som ventet giver markedet flere detaljer om, hvad han vil med den længe ventede skattereform, skriver han. Det toneangivende OMX C20 Cap-indeks overtog i november 2011 det gamle C20-indeks' rolle som det ledende danske aktieindeks. Siden 2011 er OMX C20-Cap steget med 170 procent. /ritzau/",2017-04-24T15:47:00+00:00,
https://www.dr.dk/nyheder/penge/ecb-plan-danske-aktier-stiger-lidt,"De danske markeder har reageret positivt på meldingen fra Den Europæiske Centralbank (ECB) om bankens planer om opkøb af obligationer. Kort efter præsidenten for ECB, Mario Draghi, havde præsenteret sin pakke på et pressemøde, var der en svag stigning at spore på det toneangivende danske indeks C20 Cap. Renterne faldt på statsobligation Aktiestigningen kom på en dag, hvor indekset ellers balancerede omkring status quo. C20 Cap sluttede dog dagen med en stigning på 0,5 procent. Også C20 steg og lukkede igen i ny rekordhøj værdi. Samtidig faldt renten på den toneangivende danske statsobligation fra 0,65 procent til 0,59 procent. Et rentefald, der var et af de resultater, som ECB har håbet på med denne pakke. Danske aktier har af tiltag Chefrådgiver hos Nordea, Michael Borre, vurderer overfor Ritzau Finans, at planen vil være gavnlig for det danske aktiemarked. -Danske aktier vil også på sigt nyde godt af tiltagene - både i form af øget efterspørgsel på nærmarkederne i Europa, men naturligvis også som følge af den relative styrkelse af dollaren, siger han. Også europæiske aktier stiger Også på de europæiske markeder ses en behersket stigning hos det fælleseuropæiske indeks Stoxx 600. Den tendens kan aktiehandlere forvente fortsætter, mener Michael Borre. - Selvom de kvantitative lempelser fra ECB ikke kommer overraskende for de finansielle markeder, hvor blandt andet aktiemarkederne i Europa har klaret sig relativt godt i år, så venter vi, at aktiemarkedet vil stige yderligere med Draghis plan, vurderer han. - Lidt længere ude i fremtiden vil tiltaget også være understøttende for økonomien og fortsat smitte positivt af på aktiemarkederne. /ritzau/",2015-01-22T18:34:00+00:00,
https://www.dr.dk/nyheder/penge/danske-aktier-haler-ind-paa-mandagens-panikfald,"I går gik det historisk dårligt - i dag er det gået historisk godt. Det toneangivende indeks over de største, danske aktier, C20 Cap-indekset, lukker tirsdag efter den største stigning på én dag i indeksets historie: 3,82 procent, steg dett, og ender i 953,6. 19 af indeksets 20 aktier er i grønt ved lukketid, med FLSmidths som det eneste selskab med røde tal. Der er altså dansk optimisme at spore efter mandagens voldsomme fald på de globale aktiemarkeder. Rutsjeturen hænger sammen med det kinesiske aktiemarked, der mandag lukkede med blodrøde tal, hvilket smittede af på det globale aktiemarked. Tirsdag har Kina dog annonceret en sænkning af de ledende renter og af reservekravene til landets banker, og det har tilsyneladende sat en stopper for panikken på det danske marked. /ritzau",2015-08-25T15:18:00+00:00,
https://www.dr.dk/nyheder/penge/nyt-boers-indeks-skal-give-mere-balanceret-billede,"Det skal være slut med, at en enkelt aktie rykker rundt på det toneangivende aktieindeks på Børsen i København. I dag skiftes eliteindekset C20 ud med C20 Cap-indekset, der begrænser enkelte aktiers indflydelse på det samlede billede. Det giver et mere balanceret og et bedre billede på den samlede udvikling blandt danske aktier, mener børsen. C20 Cap opererer med et loft for, hvor meget en enkelt aktie kan veje i det samlede billede. Vejer max 15 procent Den mest værdifulde og mest handlede aktie, Novo Nordisk, vejer eksempelvis 45 procent i C20-indekset, mens den i det nye indeks kommer til at fylde lidt mere end 15 procent, skriver Ritzau Finans. Rent teknisk sker begrænsningen ved, at børsen i København to gange om året nulstiller Cap-indekset, så ingen aktie vejer mere end 15 procent. - C20 Cap er det indeks, der bedst beskriver udviklingen på det danske aktiemarked og samtidig fortæller historien om, hvordan vores 20 største og mest handlede selskaber klarer sig på aktiemarkedet, siger Bjørn Sibbern, direktør for børsen, til Ritzau Finans. Skabt i 2011 Det nye indeks er ikke helt nyt. C20 Cap-indekset blev skabt i indeks 400 i november 2011. Det er siden steget. Og 26. januar lå indekset i 560. Det nu forgange eliteindeks C20, blev sat til indeks 100 i juli 1989. I dag ligger det omkring indeks 540. /ritzau/",2013-02-04T09:15:00+00:00,
https://www.dr.dk/nyheder/penge/danske-banks-storindkoeb-i-finland-30-milliarder-kr-skoed-c20-ned,"Torsdagens helt store nyhed var Danske Banks opkøb af den finske bank Sampo. Købet fandt dog ikke nåde hos investorerne, som sendte Danske Bank aktien ned, hvilket var hovedårsag til, at C20 indekset lukkede 0,35 pct. lavere i 428,72. Dyreste opkøb Dagen blev indledt af Danske Banks offentliggørelse af opkøbet af Sampo Bank for cirka 30,1 mia. kr. Danske Bank tabte 4,0 pct. til kurs 252,5. Det drastiske kursfald skyldes, at mange investorer ser prisen som lige i overkanten. Kursfaldet skal også ses i lyset af, at Danske Bank aktien steg over 3 pct. i onsdagens handel på baggrund af løse rygter om en mulig italiensk overtagelse af Danske Bank. Disse rygter har vist sig uden baggrund i virkeligheden. - Sampo er en højkvalitetsbank, men prisen er ret høj. Men mit bud var lavere end 30,1 mia. kr., sagde Matti Ahokas fra Handelsbanken. Også Danske Banks direktør Peter Straarup erkendte, at der er tale om en pebret handel. - Vi får over en million kunder. Det er Finlands næststørste erhvervsbank, og så har den tre banker i Baltikum, som vokser meget kraftigt. Så vi får en velfungerende bank, der tjener masser af penge, og derfor giver vi også en høj pris for den, sagde Peter Straarup til RB-Børsen. Fald til forsikringen TrygVesta kom med kvartalsregnskab, der indeholdt en opjustering af forventningerne til helåret. Dette var dog ventet af markedet, og TrygVesta faldt 1,3 pct. til kurs 393,5. Topdanmark blev trukket med ned 0,6 pct. til kurs 870. De positive nyheder kom fra ØK, medicinalaktierne og Vestas. FIH Capital Markets og SparNord ændrede deres anbefaling af ØK aktien til ""køb"", efter onsdagens flotte kvartalsregnskab. ØK steg 1,3 pct. til kurs 308,5. Medicinalaktierne gik mod den globale frygt for politisk indblanding i medicinalpriserne efter det amerikanske midtvejsvalg. Novo Nordisk endte 1,4 pct. højere i kurs 450, efter at finanshuset WestLB hævede kursmålet. Lundbeck steg 1,8 pct. til kurs 142,8. Vestas steg pænt 1,7 pct. til kurs 169,8, uden nogle store nyheder. Carlsberg viste også fremgang 1,4 pct. til kurs 507, efter at storbankerne ING, Deutsche Bank og Goldman Sachs alle hævede deres kursmål for aktien, som dog alle ligger under dagens lukkekurs. SimCorp i hopla Blandt de mindre papirer steg SimCorp 10,0 pct. til kurs 1190, efter at softwarevirksomheden kom med kvartalsregnskab, der indeholdt en opjustering for helåret. Columbus, som også var regnskabsaktuel, tabte 8,9 pct. til kurs 9,2. Den illikvide møbelvirksomhed Bodilsen forsætter med at stige ekstremt 65,2 pct. højere i kurs 18,5",2006-11-09T17:44:00+00:00,
https://www.dr.dk/nyheder/penge/danske-aktier-slaar-ny-rekord,"Danske aktier ryger i vejret. Det toneangivende danske aktieindeks har her til formiddag for første gang nogensinde krydset det magiske tal 500. Det betyder, at ejere af danske aktier lige nu bare kan læne sig tilbage og blive rigere og rigere - i hvert fald på papiret. Efter en halv times handel i dag passerede aktierne i det danske eliteindeks C20 indeks 500. Aktieboks: C20 indeks A.P. Møller viste vejen Det var først og fremmest en stor stigning til A. P. Møller-Mærsk-aktien på 4,5 procent, der var med til at række C20-indekset op. Baggrunden var, at det internationale finanshus Morgan Stanley hævede anbefalingen af Mærsk-aktien til ""overweight"" fra tidligere ""underweight"".",2007-05-23T09:18:00+00:00,
https://www.dr.dk/nyheder/penge/de-danske-eliteaktier-saetter-ny-rekord,"Det står godt til på de førende danske aktier på C20 Cap, som ved åbningen torsdag for første gang hoppede op over indeks 800. Efter fem minutters handel strøg indekset op på indeks 800,25. En udvikling, som især er båret frem af rederigiganten Mærsk, der onsdag fremlagde et stærkt kvartalsregnskab. Dermed fortsætter fremgangen på det danske aktiemarked, efter at C20 onsdag lukkede i det hidtil højeste niveau, indeks 792,90. Markedet nyder godt af opløftende nøgletal fra Japan og Kina, hvor det går bedre end ventet. Derudover kan referatet af det seneste rentemøde i den amerikanske centralbank også spille ind. /ritzau/",2014-05-22T08:08:54+00:00,
https://www.dr.dk/nyheder/penge/koebenhavns-fondsboers-aabner-med-stigninger,"Efter tre grumme dage på fondsbørsen i København ser det ud til, at investorerne torsdag tager skeen i den anden hånd og sender de danske aktier op. C20 stiger 3,6 pct. fra morgenstunden. Mærsk fører faklen Rederierne D/S Norden og A.P. Møller-Mærsk fører an i løjerne med stigninger på henholdsvis 7,1 pct. og 5,4 pct. Også de store banker i C20, der har været hårdest ramt de seneste dage, ser ud til at tage revanche. Sydbank og Danske Bank stiger knap 5 pct. Blandt sidepapirerne er Bavarian Nordic fløjet i vejret med et plus på 13,5 pct., hvilket er nok til førertrøjen blandt de danske aktier. Biotekselskabet har dog ikke gjort det store væsen af sig på nyhedsfronten. Det har ØK til gengæld, da selskabet her til morgen opjusterede forventningen til årets resultat, efter at udsigterne for salget af kød hos EAC Foods ser bedre ud end ventet. Koncernens resultat før skat forventes at blive omkring 625 mio. kr. mod tidligere 490 mio. kr. Aktien stiger 9 pct. på den melding. (Opdateres...)",2008-10-09T07:15:00+00:00,
https://www.dr.dk/nyheder/penge/aktiefest-paa-boersen,"Det var en overbevisende hjælpepakke, som EU lagde på bordet sent søndag aften. Nyheden aflivede forrige uges spekulationer om en ny finanskrise, og investorerne indhentede mandag en stor del af seneste uges massive kursfald. C20-indekset endte 6,4 pct. højere i 394,73, hvor Genmab og bankaktierne lå i front med stigninger på over 10 pct. - Der er uden tvivl nogle gevinster, der skal hentes, men jeg tror ikke, støttepakken markerer enden på finanskrisen, eller at C20 vil komme op og ramme 420 inden for det næste par uger. Jeg fastholder stadig, at vi har set toppen på den korte bane, sagde Ole Kjær Jensen aktiechef i Sydbank til RB-Børsen. Genmab lukkede hele 17,1 pct. højere i 54,5. Genmab-aktionærerne har efter et år med tab fået medvind fra opkøbsspekulationer og en hævet anbefaling fra Jyske Bank til ""reducer"" fra ""sælg"". Når Genmab tirsdag efter markedslukning aflægger regnskab for første kvartal, forventer Jyske Bank ikke de store nyheder. Men regnskabet vil stå i lyset af de seneste udtalelser fra GlaxoSmithKline, der indikerer et snarligt opkøb. Danske Bank lukkede 12,4 pct. højere i 132. Danske Banks direkte eksponering mod de kriseramte sydeuropæiske økonomier er ikke stor, fremhævede banken på sin hjemmeside. Banken har for bare 22 mio. kr. græske statsobligationer, mens den samlede eksponering mod Portugal, Italien, Grækenland og Spanien er på 0,65 pct. af den samlede krediteksponering. De andre banker i C20-regi fik også en ekstrem start på ugen, hvor Jyske Bank steg 11,8 pct. til kurs 204,5, og Nordea løftes 11, pct. til kurs 50,9. Indekstunge Novo Nordisk lukkede 2,4 pct. højere i 461. - Novo Nordisk har næsten fordoblet antallet af sælgere i BRIK-landene på de seneste to år, udtalte Jesper Høiland, der er chef for Novo Nordisks International Operations. De cykliske aktier nød også godt af weekendens støttepakke til de gældsplagede lande i eurozonen. A.P. Møller - Mærsk lukkede 7,5 pct. højere i 45.360, D/S Norden lukkede 8,3 pct. højere i 240,1, mens Torm lukkede 13 pct. højere i 52. Nordea hævede sine anbefalinger på begge rederier. FLSmidth lukkede 8,2 pct. højere i 396. Den amerikanske cementorganisation Portland Cement Association meddelte, at den ser mulighed for, at væksttallene for cement kan hæves fra de officielle skøn på 5,2 pct. i til hele 7,5-8,0 pct. i 2010, efter at cementmarkedet faldt med 27 pct. i 2009. GN Store Nord lukkede 8,2 pct. højere i 42,2. GN Store Nord-aktien blev hævet til ""neutral"" fra ""sælg"" af svenske Swedbank, hvor kursmålet også løftedes til 38 kr. fra 33 kr. Carlsberg lukkede 7,9 pct. højere i 446,9. Der er fortsat strejke på Carlsberg i Fredericia. De omkring 500 strejkende i lager og produktion har forlænget arbejdsnedlæggelsen frem til tirsdag morgen, oplyste fællestillidsmand Hans Jensen. Parken Sport & Entertainments aktien lukkede 4 pct. højere i 78. Selskabets regnskab for første kvartal viste en omsætning på 227,4 mio. kr. hvilket er et fald på 128,3 mio. kr. sammenlignet med samme periode sidste år. Selskabet landede et underskud på 51,3 mio. kr. og forventer først næste år at se overskud.",2010-05-10T15:56:00+00:00,
https://www.dr.dk/nyheder/penge/danske-aktier-i-haelene-paa-usa-og-asien,"Aktierne i det toneangivende C20-indeks på Københavns Fondsbørs åbnede med plus. Efter få minutters handel var aktierne steget med to procent, og dermed smitter de positive stemning på aktiemarkederne i USA og Asien af på de danske aktier. - En meget positiv dag er i vente for det danske aktiemarked. De europæiske aktiemarkeder, der var åbne i går, steg i gennemsnit med omkring 3 procent., og den stigning bør de danske aktier indhente tirsdag morgen, siger chef for Sales Trading Mads H. Zink fra Danske Bank til RB-Børsen. Store stigninger siden marts Det tyske indeks steg i går 4 procent, mens det britiske indeks steg 2 procent, mens de amerikanske indeks S&P og Dow Jones Industrial 500 begge lukkede 2,6 procent højere. Siden seneste lavpunkt i marts er de toneangivende aktieindeks i USA Dow Jones, Nasdaq og S&P 500 steget med henholdsvis 33, 44 og 40 procent. Det toneangivende Nikkei-indeks i Japan er steget med 38 procent, mens det danske indeks over de vigtigste og største aktier OMX C20 er steget med 37 procent.",2009-06-02T07:16:00+00:00,
https://www.dr.dk/nyheder/penge/danmarks-toneangivende-aktieindeks-i-rekord,"Vestas var onsdag med til at trække det toneangivende OMXC20 Cap-indeks til sit højeste niveau nogensinde. Efter en pæn stigning onsdag kan det toneangivende danske aktieindeks notere sit højeste niveau nogensinde. Indekset, der officielt hedder OMXC20 Cap, lukkede onsdag i 1064,96, en spids over den seneste rekord, der blev sat i august 2015. Siden februar 2012 er indekset mere end fordoblet fra indeks 459,4. - Vi har set en positiv stemning i Danmark og i USA, blandt andet fordi gode regnskaber fra store selskaber som Volvo, Siemens og SEB smittede af, siger afdelingsdirektør i Sydbank Ole Kjær Jensen til Ritzau Finans. OMXC20 Cap er et aktieindeks baseret på 20 af de mest handlede aktier på den danske fondsbørs. Onsdag klarede Vestas, Novozymes og Nets sig bedst i indekset. Hjælp fra udlandet Vestas fik hjælp fra udlandet, hvor den britiske storbank Barclays hævede sit kursmål på aktien til 650 kroner, et solidt hop fra det tidligere kursmål på 510 kroner. Aktien steg onsdag med 3,4 procent til 497,90 kroner. Novozymes steg med 2,9 procent, og ligeledes her var det et skulderklap fra en stor international bank, der trak frem. Schweiziske Credit Suisse mener nu, at Novozymes, der laver enzymer, vil klare sig bedre end markedet og at aktien bør være 300 kroner værd. Ved lukketid onsdag kostede en Novozymes-aktie 276,10 kroner. Godt nyt fra jobmarked Fra udlandet blæste der milde vinde over aktiemarkedet efter godt nyt fra det amerikanske jobmarked. Den såkaldte ADP-jobrapport viste, at der i januar blev skabt 246.000 nye job mod en forventning om 168.000 nye job. - Når der er gang i beskæftigelsen, sætter det gang i en positiv spiral, så der er brug for endnu flere beskæftigede. - Det er derfor en god nyhed, at beskæftigelsen fortsat stiger i verdens største og vigtigste økonomi, skrev senioranalytiker hos Danske Bank Mikael Olai Milhøj om tallene. OMXC20 Cap blev fondsbørsens toneangivende indeks i februar 2013. Her erstattede det OMXC20. I OMXC20 Cap er det enkelt selskabs betydning begrænset. Det blev gjort, fordi Novo Nordisk var blevet så værdifuldt, at det nærmest bestemte udviklingen i hele OMXC20-indekset. /ritzau/",2017-02-01T16:11:00+00:00,
https://www.dr.dk/nyheder/penge/kursprygl-til-storbanker,"Der bliver uddelt øretæver på fondsbørens fra morgenstunden. C20-indekset åbner med et fald på op mod seks procent, og det rammer især storbankerne Danske Bank og Nordea benhårdt. Danske Bank startede morgenen med at vedkende sig et tab på udlån i tredje kvartal på 1,8 milliarder kroner på blandt andet Lehman Brothers. Aktieboks: OMXC20 Og da en ny redningsplan samtidig koster penge, faldt Danske Bank med 10,9 procent i en fart. Nordea har ikke meldinger om store udlånstab, men det hjalp bestemt ikke på kursen, som falder med 7,7 procent.",2008-10-06T07:36:00+00:00,
https://www.dr.dk/nyheder/penge/danske-aktier-i-behersket-fald,"Briternes farvel til EU torsdag, har fortsat ikke udløst sammenbrud i det danske C20-index. Fredag lukkede C20 Cap med et tab på lidt under fire procent, og mandag morgen handles aktierne med beherskede fald på 1,1 fra børsåbningen. Aktiemarkeder er fortsat nervøse efter torsdagens afstemning i Storbritannien, og både det svenske og finske indeks må æde fald på næsten seks procent fra morgenstunden. Både børsen i Stockholm og Helsinki var lukkede fredag, hvor det danske indeks åbnede med fald på over ti procent. I løbet af dagen rettede situationen sig dog betydeligt. Svag uge i vente Nordea var fra begyndelsen af mandagen hårdest ramt med et fald på 3,75 procent. Den faldt også både torsdag og fredag. Der er dog ikke tale om en enlig svale, for stort set hele indekset blinker rødt med fald mandag morgen. Det britiske pund er faldet dramatisk de senere dage. Fredag faldt værdien otte procent, og i dag faldet fortsat. Flere bankanalytikere har her til morgen udsendt analyser, hvor de forventer en svag og urolig uge på aktiemarkederne.",2016-06-27T08:10:00+00:00,
https://www.dr.dk/nyheder/penge/maersk-aktien-bar-c20-indekset-frem,"C20-indekset åbnede mandag morgen 0,6 procent højere i 495,01, efter at eliteindekset i fredags smed 1,4 procent. På de europæiske aktiemarkeder var morgenstundens udsving små og uensartet. A.P. Møller - Mærsks B-aktie leverede mandag morgen den største stigning i C20-regi, idet rederiets B-aktie steg 1,5 procent til kurs 72.000. FLSmidth får godkendelse til handel FLSmidth, som åbnede 1,0 procent højere i kurs 479,5, fik sent fredag accept af aktionærerne i Groupe Laperriere & Verreault (GL) til delvist at overtage den canadiske virksomhed. I april oplyste FLSmidth & Co., at koncernen har købt dele af GL for 4,8 milliarder kroner. Det er aktiviteterne, som leverer udstyr og anlæg til mineselskaberne. Opkøbet er et led i vækststrategien for datterselskabet FFE Minerals, som befinder sig i et kraftigt voksende marked. Godkendelsen betyder, at den danske virksomhed kan overtage canadierne i løbet af efteråret. Og det er godt nyt, mener Sydbank. - Vi venter, at selskabet opjusterer forventningerne til 2007. FLSmidth opnår betydelige synergieffekter specielt inden for salgsområdet ved dette køb. FLSmidth vil i fremtiden være mere bredt funderet på mineralområdet, siger FLSmidth-analytiker i Sydbank, Holger Smitt, til RB-Børsen. Danisco igen mødt med krav om opsplitning Danisco-aktien åbnede 0,6 procent højere i kurs 410,0. Berlingske Tidende satte mandag morgen fokus på Danisco, som skal skabe merværdi til aktionærerne. På næste måneds generalforsamling bliver Danisco-ledelsen tvunget til at tage stilling til et konkret forslag om opsplitning af virksomheden - efter den opsplitningsmodel, som Novo Nordisk benyttede med Novozymes. Danisco ejer nu 1,1 procent af egne aktier efter køb i sidste uge. Dermed har Danisco købt egne aktier for 119,3 millioner kroner, hvor selskabets aktietilbagekøbsprogram i alt er på 500 millioner kroner. Resound-sag nærmer sig en afgørelse GN Store Nord åbnede 0,8 procent højere i kurs 65,3. GN Store Nord begynder at tiltrække sig opmærksomhed, fordi selskabets tyske appelsalg vedrørende salget af GN Resound til schweiziske Phonak begynder den 1. august. GN Store Nord ser mulighed for, at selskabet allerede får en foreløbig salgstilladelse i august. Stigning til Lundbeck Lundbeck lukkede 0,5 procent højere i kurs 142,5. Lundbeck har forlænget selskabets aftale med britiske Sareum med yderligere 12 måneder. Sareum er leverandør af teknologi til det danske medicinalselskabs forskningsarbejde. (Kilde: RB-Børsen)",2007-07-30T07:52:39+00:00,
https://www.dr.dk/nyheder/penge/positiv-dag-paa-boersen-0,"Tirsdag blev positiv for C20-indekset, der steg 0,5 procent til 500,1. Ordreindgang hos FLSmidth og positive A.P. Møller-Mærsk-vinde tiltrak sig opmærksomhed. Stor ordre til FLSmidth FLSmidth har vundet en ordre på et anlæg til mineralindustrien i Brasilien. Værdien lyder på 530 millioner kroner. FLSmidth, der er regnskabsaktuel onsdag, lukkede 2,2 procent højere i kurs 449,5. Stigning til Mærsk-aktie Den kinesiske Mærsk-konkurrent Cosco Holdning vil sælge for op imod 1,78 milliarder kroner aktier. Salget af aktierne skal bruges til at ekspandere koncernens logistik-forretning samt købe flere skibe. A.P. Møller-Mærsks B-aktie steg 0,6 procent. til kurs 67.400. Rekordbud på bank Et konsortium med Royal Bank of Scotland i spidsen har afgivet købstilbud på hollandske ABN Amro. Buddet lyder på 530 milliarder kroner, hvilket er det højeste købstilbud på en bank nogensinde. Det har øget opmærksomheden på bank-aktierne generelt, hvor især Nordea er i fokus. Den svenske regering har nemlig tidligere sat et salgsskilt på sin godt 20 procent store aktiepost. Nordea lukkede dog 1,1 procent lavere i kurs 92,3, mens Danske Bank steg 0,1 procent til kurs 242,5. Vestas-konkurrent fik ordre Den tyske Vestas-konkurrent Nordex har fået to ordrer fra Sverige til en værdi af ca. 250 millioner kroner. Vestas lukkede 0,8 procent højere i kurs 386. Rederier i opkøb Torm og canadiske Teekays køb af OMI er ved at falde på plads. De to rederier står til at overtage hele aktiekapitalen efter første tilbudsperiode er overstået. Torm-aktien steg 3,1 procent til kurs 219. Fortsat købsanbefaling for MT Højgaard Højgaard Holding, der ejer 54 procent af MT Højgaard, får fortsat anbefalingen ""køb"" af Danske Equities. Samtidig får aktien et kursmål på 300 kroner. Højgaard Holdings B-aktie steg markante 9,6 procent til kurs 252. Monberg & Thorsen, der ejer de resterende 46 procent af MT Højgaard, fik ligeledes en kommentar med på vejen af Danske Equities. Finanshuset fastholder anbefalingen ""hold"". Monberg & Thorsen steg 3,7 procent til kurs 555. Negativt resultat for entreprenør Arkil kom med kvartalsregnskab. Entreprenørkoncernen levede ikke op til investorernes forventninger. Selskabet fik et negativt resultat før skat på 22,7 millioner kroner mod ligeledes et negativt resultat på 40,3 millioner kroner i samme periode sidste år. Arkil fastholder forventningerne til helåret om en omsætning på 1,9 milliarder kroner og et overskud før skat på 75 millioner. Arkil faldt hele 4,3 procent til kurs 1149. Købsanbefaling på NKT Alm. Brand fastholder anbefalingen ""køb"" på NKT, men hævede kursmålet med 55 kroner til 590 kroner. Samtidig vurderer Alm. Brand at NKT har 1,9 milliarder kroner til opkøb. NKT Holdning lukkede 0,8 procent højere i kurs 534. (Kilde: RB-Børsen)",2007-05-29T16:11:01+00:00,
https://www.dr.dk/nyheder/penge/novo-tog-opmaerksomheden,"Novo Nordisk og Danske bank tog en stor del af nyhedsstrømmen med præsentationerne af helårsregnskaberne. Novo-aktien steg marginalt på præsentationen, mens pilen pegede nedad for Danske Bank-aktien. C20-indekset åbnede derfor med små udsving i 456,75, hvilket var en tilbagegang på 0,2 pct. De europæiske indeks åbnede med tæerne i negativt terræn. Novo Nordisk åbnede 0,5 pct. højere i kurs 473,5, efter at investorerne inden åbningstid havde fået indsigt i helårsregnskabet. Investorerne havde øjnene rettet mod forventningerne for 2007, hvor valutaspørgsmålet op til regnskabspræsentationen var udråbt til at være et af omdrejningspunkterne grundet den stærke euro. Novo Nordisk gentog sin omsætningsvækstprognose på mere end 10 pct. og hævede driftsindtjeningsprognosen (EBIT) til 15 pct. Prognoserne tog udgangspunkt i lokalvaluta dvs. eksklusiv valutaeffekten. Inklusiv valutaeffekten lyder driftsindtjeningsprognosen på omkring 10 pct. i 2007, som følge af en negativ påvirkning fra valutasiden i 2007. Novo leverede en vækst i driftsindtjening (EBIT) på 13 pct. til 9,12 mia. kr. for helåret 2006. Omsætningen steg 15 pct. til 38,7 mia. kr. - Vi er meget tilfredse. Salget af vores nøgleprodukter har været tilfredsstillende på alle større markeder, og produktivitetsfremgangen fortsætter. Vi vil investere mere både i forskning og udvikling og i salg og marketing, pointerede direktør Lars Rebien Sørensen. Kort efter åbningstid aflagde Danske Bank sine tal for helåret 2006. Danske Bank-aktien faldt 1,5 pct. til kurs 259. Danske Bank klarede sig bedre i 2006, end markedet havde ventet. Overskuddet før skat er steget med 0,9 mia. kr. til 18,5 mia. kr., mens analytikere adspurgt af RB-Børsen blot havde ventet et overskud på 18 mia. kr. Samtidig er nettorenteindtægterne steget 13,6 pct. til 19,5 mia. kr., hvilket er 0,2 mia. kr. højere end ventet. Danske Bank bemærkede, at indtjeningen før tab på udlån for 2007 forventes at blive nogenlunde på niveau med 2006. - Vi har med succes fået opkøbene National Irish Bank og Northern Bank over på koncernens it-platform. Nu er vi så med købet af Sampo Bank klar til også at fokusere på vækstmarkederne i Finland og Baltikum, bemærkede direktør Peter Straarup. Blandt sidepapirerne var EDB Gruppen også aktuel med helårsregnskab. EDB Gruppen opnåede i regnskabet for 2006 et resultat før skat på 59,3 mio. kr. mod 56,5 mio. kr. i 2005. Den 8. januar hævede EDB Gruppen sin overskudsprognose til 60 mio. kr. før skat. Selskabet forventer i 2007 at realisere et resultat før skat på 70 mio. kr. Kilde: RB-Børsen",2007-01-29T08:46:00+00:00,
https://www.dr.dk/nyheder/penge/apm-trak-c20-indeks-ned,"A.P. Møller - Mærsk var hovedårsagen til, at det danske eliteindeks, C20, måtte gå enegang i Europa og lukke 0,3 procent lavere i 434,69. Indekstunge APM tegnede sig for dagens største fald blandt C20 medlemmerne, og selv ikke en positiv europæisk stemning kunne holde C20 fra røde tal. FLSmidth og Spar Nord Bank stod bag dagens positive nyheder. Ingen olie-bud fra APM Libyen, der har Afrikas største oliereserver, startede i dag en auktion på 14 oliefelter. Mærsk Olie og Gas har ingen aktiviteter i Libyen, og Mærsk vil heller ikke lægge bud ind på de 14 oliefelter. - Vi har besluttet ikke at byde denne gang, sagde underdirektør i Mærsk Olie Gas, Anders Wurtzen, til RB-Børsen. Markedet sendte A,P. Møller - Mærsk 1,9 procent lavere i kurs 50.900. Opkøb gav stigning FLSmidth har igennem datterselskabet FFE opkøbt det østrigsk/tyske Koch Transporttechnik for et uoplyst beløb. Dog kaldte FLSmidths adm. direktør, Jørgen Huno Rasmussen, prisen for fornuftig. Selskabet ventes at bidrage til omsætningen med 600 millioner kroner til næste år, og indtjeningen ventes at blive påvirket positivt. KochTransporttechnik er blandt verdens førende leverandører af transportanlæg til en lang række industrier. FLSmidth tegnede sig for en af dagens største stigninger i C20-regi og sluttede 1,0 procent højere i kurs 351,5. Medicom til foræringspris Bang og Olufsen oplyste, at 65 procent af datterselskabet Medicom er blevet solgt fra. Salget vil give B et provenu på 37 millioner kroner og en indtægt på 12 millioner kroner. Jyske Bank var skuffet over prisen og vurderede, at salget svarede til en foræring. B lukkede 1,4 procent højere i kurs 740. Genmab noterede sig for en gevinst på 2,8 procent til kurs 390,5. Den internationale investeringsbank Lehman Brothers løftede i morges sit kursmål med 40 kroner til 265. Danske Equities hævede sit kursmål på Genmab med 25 procent, svarende til en fair værdi på 490 kroner, og ændrede anbefalingen på Genmab til ""køb"" fra ""hold"". Stor norsk ordre til Solar Spar Nord Bank opjusterede helårsforventningerne ikke mindst på grund af bedre bonitet blandt bankens lånekunder, således at der nu ventes et overskud på 930-960 millioner kroner mod tidligere 760-800 millioner kroner. Spar Nord lukkede 9,1 procent i kurs 138. El- og vvs-grossistvirksomheden Solar skal levere udstyr for ca. 300 millioner nkroner, ca. 274 millioner kroner, til norske Telenor. Der er tale om en af selskabets største enkelt-ordrer nogensinde. Solar steg 1,4 procent til kurs 705. Comendo havde en fornem førsteskoledag på fondsbørsen, da Comendo øgede sin kursværdi med 89,3 procent til kurs 14,3. Kilde: RB-Børsen",2006-12-20T16:48:00+00:00,
https://www.dr.dk/nyheder/penge/danske-c20-aktier-tager-historisk-stigning,"Det danske aktieindeks C20 Cap lukker onsdag med en stigning på 4 procent. Det er den højeste stigning på en enkelt handelsdag i indekset historie. Det er højeste stigning på en handelsdag i indekset historie. Den aktie i C20, der steg mest onsdag, var DSV, som gik 9,3 procent frem til 252,20 kr. Transportkoncernen har tidligere på dagen fremlagt regnskab for sidste kvartal af 2015. Det danske eliteaktieindeks C20 Cap slår stigningsrekord, efter at indekset tyve aktier har taget en tur nedad med fald flere dage i træk. Mandag faldt C20 Cap med 5,4 procent, som er det største fald på én dag, siden indekset blev oprettet i 2011. - Markedet rebounder oven på de seneste dages store fald, men det er ikke fordi, man kan knytte stigningen op på noget specifikt, siger Mads Zink, der er chefhandler i Danske Bank, til Ritzau Finans. - I manges øjne er aktierne nok faldet for meget, og nu er nervøsiteten forsvundet for en stund, siger han. Den aktie i C20, der steg mest onsdag, var DSV, som gik 9,3 procent frem til 252,20 kr. Transportkoncernen har tidligere på dagen fremlagt regnskab for sidste kvartal af 2015, som var nogenlunde i overensstemmelse med det ventede. /ritzau/",2016-02-10T16:14:00+00:00,
https://www.dr.dk/nyheder/penge/dsv-forrest-i-c20-nedtur,"Den sure europæiske stemning forplantede sig mandag morgen til det danske aktiemarked. C20-indekset åbnede 0,6 procent lavere i kurs 480,67. Coloplast-aktien var mandag morgen eneste C20-medlem med fremgang, efter den annoncerede salgsaftale af sin brystplejeforretningsenhed. Investorernes usikkerhed skyldes, at det amerikanske marked lukkede i et stort minus fredag, fordi to af centralbankens rentekomite FED's bestyrelsesmedlemmer har varslet nye rentestigninger. Det er gået hårdest ud over DSV, som er faldet med 1,8 procent Den ligger nu i kurs 996. Vestas er faldet med 1,4 procent til kurs 287, skriver Børsen.dk. Coloplast steg 0,4 procent til kurs 525. Mandag morgen blev det meddelt, at Coloplast har solgt sin brystplejeforretningsenhed for 762 millioner kroner (102,25 millioner euro). Aftalen medfører en engangsindtægt på omkring 440 millioner kroner, når handlen er gennemført. Anbefaling på FLS ned FLSmidth, som åbnede 1,5 procent lavere i kurs 406, fik sænket sin anbefaling hos Carnegie. Finanshuset sænkede mandag morgen anbefalingen til ""neutral"" fra ""outperform"". Carnegie vurderede ifølge EMS, at aktien efterhånden har nået det modelsatte kursmål på 416, efter at aktien fredag lukkede i kurs 412. Samtidig ventes der ikke at komme ret mange kursstimulerende nyheder i selskabets årsregnskab. Novo Nordisk, som åbnede 0,6 procent lavere i 516, kan se frem mod øget konkurrence. Flere lavprisproducenter af insulin fra Indien og Kina er på vej til Europa. De vil sælge billig insulin på de langt mere lukrative markeder i vores del af verden. En af de største lokale konkurrenter i Kina har købt diabetesproduktion i Malmø. Det skrev Økonomisk Ugebrev. A.P. Møller - Mærsk tabte 0,8 procent til kurs 62.000 efter fredagens massive optur på godt og vel 5 procent Vindmøllekoncernen, Vestas, tabte 0,7 procent til kurs 289. Fredag imponerede Vestas med et massivt kurshop på mere end 10 procent SAS meddelte, at flyselskabet har solgt selskabet, SAS Flight Academy, for 750 millioner skroner og får en kapitalgevinst på 380 millioner skroner ved salget. SAS åbnede 1,4 procent lavere i kurs 107,5. Kilde: RB-Børsen.",2007-02-12T08:54:00+00:00,
https://www.dr.dk/nyheder/penge/surt-show-aktieejere,"C20-indekset tabte 1,3 procent og sluttede i 441,8, efter at gårsdagens sure stemning i USA havde forplantet sig til Europa. Faldene ramte især de cykliske aktier, som A.P. Møller Mærsk og FLSmidth, men volatile Vestas gik heller ikke fri. Novozymes trodsede stemningen. Udenfor C20-regi var der klø til onsdagens vinder, Alk-Abello. Smæk til A.P. Møller - Mærsk A.P. Møller - Mærsk faldt 1,7 procent til kurs 53.100, efter pæne stigninger de seneste dage. Den asiatiske konkurrent Neptune Orient Lines var i centrum med en fremgang på knap 6 procent FLSmidt faldt tungt Cementfabrikproducenten FLSmidth faldt 2,9 procent til kurs 354. FLSmidth vil sælge en del af sit datterselskab i Schweiz, Maag Gear. Frasalget er en del af FLSmidths fokus på aktiviteterne indenfor cement og mineral-aktiviterne. Vestas nedtur uden nyheder Vestas tabte 3,1 procent til kurs 235,5 i det sure marked, hvilket skete uden nyheder. Vestas og FLSmidth blev de største tabere i C20-regi. Novozymes gik mod strømmen Novozymes trodsede stemningen og steg 1,1 procent til kurs 498. Novozymes hurtigt voksende biobrændselsaktiviteter fik opløftende nyt, idet den danske regering gerne vil indføre krav om biobrændsel i benzin herhjemme. Moderat fald til Danisco Danisco, som også har store interesser i bio-ethanol, faldt til gengæld 0,6 procent til kurs 478,5. Daniscos sukkeraktiviteter var også i fokus, efter at datterselskabet Danisco Seed har indgået en aftale med franske Agrosem om markedsføring i Frankrig. Aftalen medfører lukning af Danisco salgsselskab Danisco Semences SARL. Smæk til gårsdagens vinder Alk-Abello tabte 2,6 procent til kurs 1549 efter onsdagens optur på knap 10 procent Alk-Abello indgik onsdag et samarbejde med amerikanske Schering-Plough om græspollentabletten Grazax på den anden side af Atlanten.",2007-01-04T16:34:11+00:00,
https://www.dr.dk/nyheder/penge/forsigtige-stigninger-hos-c20-medlemmer,"A.P. Møller-Mærsk (APM) lå tirsdag morgen 0,5 procent højere i kurs 43.500. Liniefartsforretningen Maersk Line og 11 andre rederier i samarbejdsorganet The European Mediterranean Trade overvejer at lægge et krigstillæg på skibe, der skal til det krigshærgede østlige hjørne af middelhavet. Samtidig er der fokus på olieprisen, da de store prisændringer tydeligt vil kunne aflæses på rederi-gigantens bundlinie. APM har haft svært ved at integrere opkøbet af P&O Nedlloyd. Citigroup skrev mandag, at rederigiganten har tabt markedsandele efter købet af P&O Nedlloyd. Finanshuset fastholder sin salgsanbefaling af aktien til kursmål 40.000. Den tyske investeringsbank, Dresdner Kleinwort, nedskrev forventningerne for selskabet i 2006 og 2007. Således forventer banken, at indtjeningen pr. aktie for 2006 falder med 7 procent, mens tallet for 2007 er 15 procent Calsberg bobler Carlsberg kom på morgenbordet og åbnede 1,9 procent højere i kurs 413. Bryggeriet blev sat i fokus inden åbning, da investeringsbanken Morgan Stanley opgraderede sin anbefaling af aktien til ""neutral"". Der var også nyt om konkurrenten Heineken, der har løftet sin prognose for sin organiske vækst i 2006. Heineken venter nu en organisk vækst på over 10 procent, mens den tidligere forventning lå under 10 procent Opjusteringen er drevet af stærk vækst i volumen i Central- og Østeuropa, Amerika, Afrika samt Sydøstasien. Novo udnytter gammel aftale Novo Nordisk åbnede 1,0 procent højere i kurs 371,0. Medicinalkoncernen har udnyttet en gammel aftale og købt en række rettigheder fra det canadiske biotekselskab Transition Therapeutics. Novo Nordisk betaler 1 millioner dollar for de globale rettigheder til E1-I.N.T. programmet for type 1 og type 2 diabetes. I.N.T. involverer brugen af naturligt forekommende peptider til at gendanne kroppens insulinproducerende celler. Det sker ved indsprøjtning af to forskellige proteiner, dels en vækstfaktor og et hormon. - Vi har justeret en gammel aftale og lagt os fast på, hvilke peptider vi vil bruge, siger pressemedarbejder Elin Hansen fra Novo Nordisk til RB-Børsen. Danske Bank samler selskaber Danske Bank åbnede tirsdag 1,0 procent højere i kurs 212,8. Storbanken samler sine datterselskaber fra Irland, Nordirland, Norge og Polen, så bankerne bliver filialer af den danske hovedbank. Danske Bank undgår ved omdannelsen at skulle have lokale bestyrelser og at skulle afgive lokal rapportering. I stedet kommer filialerne under samme tilsyn som moderbanken.",2006-07-18T07:52:50+00:00,
https://www.dr.dk/nyheder/penge/novo-nordisk-ene-om-ende-i-plus,"Investorerne mistede købelysten i tirsdagens sene handel, hvilket pressede C20 indekset 0,3 procent lavere i 370,61. Det skete efter at C20 havde ligget og svinget omkring en nulløsning hele dagen. Insulinaftale sendt Novo i plus Novo Nordisk var den eneste, som endte med et plus på kontoen, mens aktierne GN Store Nord blev presset massivt lavere under stor omsætning. Novo Nordisk lukkede tirsdag 0,7 procent højere i kurs 372,5. Novo Nordisk har indgået en aftale om distribution af insulin til brug i cellekulturer med det amerikanske selskab Serologicals' datterselskab, Celliance. Det oplyser Serologicals ifølge Laboratorytalk.com. GN røg af i svinget Investorerne ville tirsdag ikke kendes ved GN Store Nord (GN), idet GN tabte 4,4 procent til kurs 77,0. GN har i den seneste tid været eftertragtet grundet forventninger til et snarligt frasalg af høreapparatafdelingen GN Resound. Inden tirsdagens åbning blev GN nedjusteret til ""reducer"" fra ""neutral"" af finanshuset UBS, hvor analytiker Andrew Huges sænkede kursmålet til 67 kroner fra 75 kroner Den mulige opkøber til GN Resound måtte også tage tab, da investorerne sendte William Demant (WDH) 1,3 procent lavere til 428,0 efter at have begyndt dagen i plus. Sagsanlæg mod kopiproducent Lundbeck er igen under pres fra kopiproducenter. Medicinalselskabet har sammen med den amerikanske partner Forest lagt sag an mod Caraco Pharmaceutical Lab. for krænkelse af patentet på Lexapro. Lundbeck har tidligere indgået en række forlig i lignende sager og afventer for tiden en vigtig retssag mod Teva. Lundbeck så ikke anledning til at ændre sine forventninger til hele årets resultat. - Kopiproducenterne er helt klart blevet mere aggressive, siger analytiker Frank Andersen til RB-Børsen. Lundbeck lukkede tirsdag 0,7 procent lavere i kurs 134,3. A. P. Møller holder skansen A.P. Møller - Mærsk (APM) lukkede tirsdag uændret i kurs 45,200 efter en dag med pæn aktivitet omkring APM Terminals. Rederiets havneoperatør indgik tirsdag en serviceaftale med det finske kranfirma Cargotec i Indien. Samtidig kom der nyt fra konkurrenten den arabiske havneoperatør Dubai Ports World, som planlægger en børsnotering på børserne i Dubai og London. DP World regner med, at noteringen vil rejse 1 milliarder pund (10,8 milliarder kroner), skriver shippingavisen Lloyd's List. Børsværdien af Dubai Ports World ses ligge på 6 milliarder pund. Mærsk-analytiker Mark McVicar fra Dresdner Kleinwort tror ikke noteringen vil skabe spekulationer om værdien af APM Terminals endnu. ØK tabte tirsdag 1,7 procent til kurs 238,0. efter at være handlet to procent højere dagen forinden. Aktiefald hos Alm. Brand Blandt sidepapirerne lukkede Alm. Brand 3,9 procent højere i kurs 309,5. Danske Equities gentog tirsdag anbefalingen ""køb"" i lyset af aktiens fald på cirka 20 procent. Faldet er næsten det dobbelte af, hvad sammenlignelige selskaber er faldet, og det vurderer analytikerne skyldes, at markedet har indpriset en højere risikopræmie for Alm. Brand. Danske Equities anser Alm. Brand som et sikkert ""lod"" (safe bet) for nuværende. Den fair værdi for aktien løftes til 380 kroner fra 360 kroner Vestas lukkede 0,6 procent lavere i kurs 165,0. Vindmøllekoncernen fik en ordre på 11 stk. V80 1,8 megawatt møller fra canadiske Ventus Energy. Ordren udvides med yderligere 44 møller, hvis testen af de første går som planlagt. Ventus har ved samme lejlighed bestilt tre V90 3 megawatt møller til en anden vindmøllepark. Leveringen vil ske i begyndelsen af 2007, og Vestas skal stå for vedligeholdelse og service i fem år.",2006-07-11T15:49:37+00:00,
https://www.dr.dk/nyheder/penge/p-moeller-maersk-staar-oprejst-igen,"A.P. Møller - Mærsk vandt noget af tirsdagens store tab tilbage efter beroligende ord fra analytikere. Det trak C20 indekset 0,4 procent højere til 359,68. GN Store Nord kunne ikke vende en negativ udvikling, hvor investorerne mest gik til øllet og sendte Carlsberg op med største stigning i topindekset. Analytikere talte A. P. Møller op A.P. Møller - Mærsk lukkede onsdag 2,6 procent højere i kurs 44.100, idet investorerne blev lune på rederiaktien efter flere positive udmeldinger fra danske analytikere, heriblandt Henrik Lund og Philip Christensen fra Danske Equities. De fastholdt en fair pris for APM på 60.000 kroner og gentog anbefalingen ""hold"". Derved var stemningen mere positiv end Alm. Brand lagde for dagen, finanshusets fair pris lyder på 40.000 kroner for en APM B-aktie. Alm. Brand sænkede anbefalingen til ""reducer"" fra ""akkumuler"". Flere internationale finanshuse revurderede deres anbefalinger. Investeringsbanken Morgan Stanley gentog sin salgsanbefaling ""underweight"", mens Union Bank of Switzerland (UBS) overvejer sin reducer-anbefaling. HSBC sænker APM til ""neutral"" fra ""hold"" med et kursmål på 47.724 kroner fra 60.155 kroner Øllet løftede humøret Carlsberg slukkede onsdag investorernes tørst og blev handlet 3,3 procent højere til kurs 418,0. Bryggeriet kan muligvis se frem til mindre konkurrence på det danske marked fra ulovligt importeret øl og grænsehandel. Danskernes indkøb af øl, vin, sodavand og spiritus i Tyskland, Sverige og Østeuropa er faldet fra knap 4,2 milliarder kroner i 2003 til 3,5 milliarder kroner i 2005, skriver Skatteministeriet, der forventer et yderligere fald på 75 millioner. Vestas lukkede onsdag 0,2 procent højere i kurs 148. Den spanske konkurrent Gamesa landede onsdag en ordre fra britiske Fenpower på tre styk 2 megawatt vindmøller til en værdi af 41,1 millioner kroner Novozymes steg 1,3 procent til kurs 381,5. Aktionærerne fokuserede på meldinger fra Sverige, hvor ethanolbrændstofsalget steg 400 procent, mens salget af almindelig benzin steg 3,5 procent i de første fem måneder af 2006. Ny dukkert til GN Store Nord GN Store Nord blev onsdag handlet 4,4 procent lavere til kurs 66 og blev største taber i C20 regi. Høreapparatdivisionen, GN Resound, planlægger at lancere 10 høreapparater i 2006, og indtil videre er seks på gaden, mens endnu to lanceres i juni. - Vi har lanceret en række nye produkter i juni,. Den umiddelbare fornemmelse er god, men det er meget tidligt i lanceringen, siger direktør Jesper Mailind til RB-Børsen, og tilføjer, at udviklingen for Metrix følger planerne. Derimod er direktøren ikke meget for at kommentere GN Resounds position i markedet for høreapparater, hvor konkurrenterne Phonak og William Demant suser afsted i høj hastighed. Balterne vilde med B & O Bang & Olufsen lukkede onsdag 1,9 procent lavere i kurs 619. Fjernsynsproducentens har netop åbnet sin første butik i Estlands hovedstad Tallinn. Det er tredje butik i Baltikum, og B&O har lige så store forhåbninger i Estland som i Letland og Litauen. - Udviklingen i både Letland og Litauen lever helt op til vores forventninger. Det venter vi også bliver tilfældet i Estland, hvor omsætningen mindst vil svare til den i de to andre lande, siger Jonathan Crocker, salgsdirektør i B&O til News2biz.",2006-06-28T16:21:00+00:00,
https://www.dr.dk/nyheder/penge/blodige-konflikter-sender-aktiemarkeder-i-roedt,"Flere alvorlige konflikter rundt omkring i verden betyder, at også fredag blev en stram dag på det hjemlige og europæiske aktiemarked. De danske eliteaktier på C20 Cap-indekset går således på weekend med et samlet fald på 1,5 procent til kurs 762,67, skriver Ritzau Finans. Dermed er indekset faldet 3,7 procent på blot tre dage, hvilket er den dårligste stime siden januar. Ude i Europa lukkede eksempelvis Stoxx 600-indekset med de største europæiske aktier i minus 0,7 procent. Ukraine-krise og Irak rammer De røde markeder skyldes en række alvorlige situationer rundt omkring i verden og deres mulige effekt på den globale vækst. Frygten for det uvisse har fået investorerne til at sælge fra og placere deres penge i mere sikre havne. Blandt de konflikter, der får investorerne til at ryste på hænderne, er Ruslands modsanktioner i forbindelse med krisen i Ukraine. Sanktionerne, der forbyder fødevareimport fra en række lande, rammer blandt andre EU, USA og Canada. Derudover har USAs melding om flyangreb i Irak mod den jihadistiske gruppe Islamisk Stat været med til at sende alle større aktieindeks i rødt. I baggrunden lurer desuden hårdknuden i Israel og Palæstina. Flertallet af danske aktier faldt Langt de fleste danske aktier faldt fredag. Det eneste selskab, der undgik at ende i rødt, var ISS, som steg med 1,5 procent til kurs 178,60. Ingrediensvirksomheden Chr. Hansen begrænsede dog sit fald til 0,1 procent, mens dagens dårligste udvikling tilfaldt TDC, der faldt med 4,5 procent til kurs 49,05. I London dykkede FTSE-indekset med 0,4 procent, og det tyske DAX-indeks gik på weekend med et fald på 0,3 procent. /ritzau/",2014-08-08T15:59:00+00:00,
https://www.dr.dk/nyheder/penge/selskaber-er-paa-ret-kurs-efter-krisen,"De første 10 af de i alt 20 toneangivende aktieselskaber på Københavns børs' C20-indeks, har næsten alle klaret første kvartal af 2012 godt. Det viser en gennemgang af selskabernes regnskaber, som Spar Nord har lavet. Det eneste selskab, der skuffer voldsomt, er Vestas. I den anden ende af skalaen ligger Sydbank, GN Store Nord og Chr. Hansen, der har stået for de største positive overraskelser. Faktisk har 6 ud af 10 selskaber overgået forventningerne. - Der er lidt flere positive end negative overraskelser i første halvdel af C20-regnskabssæsonen, siger aktieanalytiker i Spar Nord Mikkel Duus-Hansen om gennemgangen og fortsætter: Tæt på forventninger - Men mange af selskabernes regnskaber ligger meget tæt på analytikernes forventninger, og derfor kan man endnu ikke konkludere, at regnskabssæsonen overordnet bliver positiv i forhold til forventningerne, siger han. I forrige kvartal var det også Vestas, der ikke kunne leve op til de forventninger, som analytikerne havde til dem. Vestas afviger med 149 procent i indtjeningen i negativ retning i forhold til, hvad analytikerne havde regnet med. Mikkel Duus-Hansen siger, at selskabet igen har haft problemer med udskydelser af projekter, der får indtjeningen til at sive, fordi omkostningerne har været for høje. Her er de bedste Toppen af poppen er Sydbank, GN Store Nord og Chr. Hansen. De tre selskaber er over forventningerne til indtjeningen med henholdsvis 30, 18 og 9 procent. - Både GN Store Nord og Chr. Hansen fik også belønning for de flotte regnskaber. Begge selskabers aktier steg nemlig over fem procent på regnskabsdagen, siger aktieanalytikeren. Spar Nord sammenholder analytikernes forventninger til selskabernes indtjening (målt på EPS - Earnings Per Share) med den faktiske indtjening. /ritzau/",2012-05-08T12:19:00+00:00,
https://www.dr.dk/nyheder/penge/danske-aktier-frygter-amerikanske-jobtal,"Der er nervøsitet at spore på fondsbørsen i København i dag før middag. Det toneangivende C20-indeks ligger til et fald på to procent få timer inden, de amerikanske jobtal fra august offentliggøres. Røde tal De toneangivende aktier har ligget i rødt, lige siden fondsbørsen åbnede fredag. Og efter blot tre kvarters handel var de næsten to procent nede. - Jeg tror, at markedet er klar over, at det ikke bliver nogle prangende tal, siger aktiehandler i Jyske Bank Martin Munk til Ritzau Finans. Resten af Europa påvirket Ifølge Bloomberg News forventer økonomer, at den amerikanske jobrapport vil vise, at der blev skabt 68.000 arbejdspladser uden for landbruget i august. Også i resten af Europa er aktierne påvirket af, at de amerikanske jobtal kommer senere fredag. I Stockholm er børsen nede med 1,4 procent, Og både FTSE i London og CAC 40 i Paris falder med over en procent.",2011-09-02T10:24:00+00:00,
https://www.dr.dk/nyheder/penge/c20-chefer-siger-nej-til-aktiekoeb,"Udadtil er tiltroen til selskabets fremtid stærk, når topcheferne fra C20-selskaberne skal spå om fremtiden. Men viljen til at lægge penge i samme udvikling er langt fra så stor. I hele 2008, 2009 og 2010 har kun syv af C20-cheferne herhjemme således fundet det interessant at købe aktier i eget selskab til den pris, som almindelige aktionærer betaler. Det viser en gennemgang af samtlige topchefers insiderhandel igennem perioden, foretaget af dagbladet Børsen Research. - Hvis man var i en virksomhed, man virkelig tror på, så ville man jo alt andet lige have lyst til at købe op. Og det er da også noget, som aktionærer generelt meget gerne ser topchefer gøre, siger Charlotte Lindholm, administrerende direktør i Dansk Aktionærforening. Frygter nedtur Hun tror, at de senere års volatile aktiemarkeder kan have skræmt C20-bosserne. - Jeg tror, at en del af det her handler om, at nogle af topcheferne har svært ved at se, hvad der på længere sigt sker på markedet - om vi er på vej ind i en recovery-periode, eller om vi kan risikere et double-dip, siger hun. Samtidig viser Børsens opgørelse, at når topchefer som Lars Rebien Sørensen fra Novo Nordisk, Christian Sagild fra Topdanmark eller Carsten Mortensen fra D/S Norden får adgang til at købe aktier til favørkurs som en af del af optionsprogrammer, så bliver profitten oftest hentet hjem igen lige med det samme - i stedet for at vente med at sælge i håb om yderligere stigning i aktiekursen.",2010-06-14T05:40:47+00:00,
https://www.dr.dk/nyheder/penge/det-danske-aktiemarked-ramt-af-kinesisk-krise,"Det danske C20 Cap-aktieindeks tager et ordentligt dyk på 4,5 procent i de første minutter af mandagens handel. Alle 20 eliteaktier er gået i rødt, og blandt de hårdest ramte er Genmab med et fald på seks procent, ligesom Novo også bløder fem procent fra morgenstunden. Danske Bank og Jyske Bank er sluppet mere nådigt med fald på mellem 2,6 og 2,8 procent. Kinesisk indeks faldet med otte pct. Kursfaldene er formentlig en reaktion på kraftige fald på børserne i Kina, hvor Shanghai Composite-indekset ligger til et fald på mere end otte procent for dagen. Dermed er de kinesiske aktier faldet 37 procent siden 12. juni, hvor de toppede i år. Samtidig er aktierne nede i samme niveau som ved nytårstid. Alligevel ligger indekset fortsat 47 procent højere end for et år siden, og spørgsmålet er derfor, om der er flere kursfald på vej. Økonomisk svaghedstegn Den kinesiske økonomi har vist svaghedstegn på det seneste. Meget tyder på, at den forventede vækstrate på syv procent bliver svær at nå, og efterspørgslen er også dalende. C20 Cap satte torsdag negativ rekord, da indekset faldt 3,23 procent hen over dagen. Det var det højeste registrerede fald på en enkelt børsdag siden indekset blev indført i november 2011.",2015-08-24T07:08:00+00:00,
https://www.dr.dk/nyheder/penge/fald-i-den-sene-handel,"C20 lukkede 1 pct. lavere i 436,17, godt hjulpet på vej af Novo Nordisk. Bang og Olufsen oplevede fortsat modgang med en kraftig nedjustering af kursmålet fra finanshuset Goldman Sachs. - Der var marginale plusser at finde i morgenstunden, men efter amerikansk åbning gik stemningen den anden vej. Høje oliepriser og en stigende frygt for inflation var med til at sætte sit præg på markedet. Endvidere var de dårlige udmeldinger fra Alcoa i går, og rygter om problemer hos Lehman Brothers med at tegne ny kapital, endnu bump på vejen, udtalte Ole Kjær Jensen afdelingschef for skandinaviske aktier i Sydbank. Novo Nordisk indstillede onsdag de kliniske fase III-forsøg med Novoseven til traumebehandling. Fase III-forsøget havde til formål at vurdere effekt og sikkerhed af Novoseven ved behandling af alvorligt kvæstede patienter med blødninger, som ikke kunne standses med standardbehandling. Vurderingen og den efterfølgende analyse blev, at der er en lav sandsynlighed for at opnå et positivt forsøgsresultat med den studiepopulation, som var planlagt. Beslutningen påvirker ikke Novo Nordisks forventninger til 2008. - Det er beklageligt, at vi må lukke dette studie. Det har imidlertid allerede nu givet os en masse vigtig viden om behandlingen af alvorligt kvæstede patienter, som vi vil stille til rådighed for læger og forskere, så snart den kliniske analyse er afsluttet, siger forskningsdirektør Mads Krogsgaard Thomsen. Novo Nordisk faldt 1,8 pct. til kurs 306,5. Det er en fordel for FLSmidth, at olieprisen stiger, for dermed stiger behovet for cement og ikke mindst cementfabrikker i Nordafrika og Mellemøsten, da landene bruger de ekstra midler til at udvide sin infrastruktur m.v. Det sagde koncernchefen Jørgen Huno Rasmussen, efter koncernen netop havde indgået endnu en kontrakt på en cementfabrik - denne gang til Egypten. - Vi er en af de heldige virksomheder, der har det sådan, at når olieprisen stiger 10 dollar, er der tre nye kunder, der ringer og spørger, om de ikke kan få en cementfabrik. Ordren i dag og sidste onsdag illustrerer derudover vigtigheden af eksisterende relationer, slår koncernchefen fast. FLSmidth steg oven på nyheden, men endte onsdagen med et fald på 3,4 pct. til kurs 542. Bang & Olufsen faldt 4,6 pct. til kurs 220 efter at Goldman Sachs sænkede sit kursmål på aktien med 55 kr. til 205 kr. Ifølge Goldman Sachs afspejler det nye kursmål risikoen for indtjeningen næste år og risikoen for kommende nedjusteringer. Banken venter, at årsregnskabet fra Bang & Olufsen den 13. august vil bekræfte fortsættelsen af den negative udvikling i omsætningen, hvis tendens også gjorde sig gældende i regnskabet for tredje kvartal. Novozymes endte onsdag i toppen af C20 med en stigning på 1,3 pct. til 480. I den modsatte ende lukkede DSV og GN med et fald på 3,7 pct. til kurs 110,5 og 28,5.",2008-06-11T15:20:00+00:00,
https://www.dr.dk/nyheder/penge/carlsberg-regnskab-praegede-aktiemarkedet,"Tirsdag blev endnu positiv dag for de europæiske børser, efter morgenstundens negative stemning. De tre store europæiske børser lå alle med stigninger mellem 0,5 - 0,6 procent ved dansk lukketid. C20 oplevede en medgang på 1,3 procent til 426,66, hvor fokus lå på regnskaberne fra Carlsberg og Coloplast. - Markedet vendte rundt efter en negativ åbning specielt trykket af nedskrivningen fra Credit Suisse. Opturen blev understøttet af USA, som indikerede en positiv åbning samt et godt regnskab fra Carlsberg, udtalte chefrådgiver Claus Paaske Larsen fra Nordea Markets. Bedre Carlsberg-regnskab end ventet Årsregnskabet fra Carlsberg var bedre end ventet, mens udsigterne for 2008 er rigtig gode. Det konstaterede analytiker Matthew Webb fra finanshuset Cazenove i en kommentar til årsregnskabet. Endvidere meddelte koncernchefen Jørgen Buhl Rasmussen, at Carlsberg er sikker på at nå målet om de udmeldte årlige synergieffekter, på samlet 1,3 milliarder kroner når/hvis overtagelsen af S&N går igennem. Carlsberg lukkede 2,1 procent højere i 585. Coloplast med godt regnskab Medico-virksomheden Coloplast kom lidt bedre ud af første kvartal, end markedet havde ventet. Til gengæld ser fremtiden ikke helt så lys ud som oprindeligt estimeret. Coloplast må opgive at nå den ventede vækst i omsætningen, men fastholder sine forventninger til overskudsgraden i regnskabsåret 2007/08. Nedjusteringen af omsætningen skyldes alene lavere salg i det tyske datterselskab HSC. Coloplast steg 1 procent til 398. Store stigninger i finanssektoren Danske Bank steg 1,8 procent til 182,3, mens Nordea lukkede 2,4 procent højere i kurs 75. - Finansaktierne blev hjulpet på vej, efter positive udmeldinger fra den britiske bankgigant Barclays. Derudover blev finansaktierne fortsat understøttet af opkøbsspekulationerne fra Qatar, sagde Claus Paaske Larsen. Jyske Bank tog luften af ballonen for 2007-regnskabet ved allerede i midten af januar at opjustere sine 2007-forventninger til basisindtjeningen før nedskrivninger til 2,6 milliarder kroner, hvilket banken levede op til tirsdag. - Den aktuelle uro på de finansielle markeder og udsigter til et lavere væksttempo i dansk økonomi, har øget usikkerheden omkring udviklingen i det kommende år, lyder det dog forsigtigt fra Jyske Bank i årsregnskabet. Jyske Bank sluttede 0,1 procent lavere i 352. Rederier steg De cykliske rederiaktier oplevede også fremgang i tirsdagens handel, uden de store selskabsspecifikke nyheder. A.P. Møller - Mærsk steg 1 procent til 52.800, mens D/S Norden sluttede 1,6 procent højere i 573. Novozymes og Danisco kommer i fokus efter fremskridtene i udviklingen af andengenerations bioethanol bliver fremlagt, når de to selskaber og de amerikanske samarbejdspartnere, torsdag fremlægger de hidtidige resultater i udviklingsarbejdet, på et møde i Washington DC. Novozymes opnåede den største stigning i C20 regi, 2,9 procent højere i 447,5 mens Danisco sluttede 0,6 procent lavere i 339,5.",2008-02-19T16:24:06+00:00,
https://www.dr.dk/nyheder/penge/aktiemarkedet-tabte-pusten-0,"I morgens var der feststemning, da C20 aktierne steg over en bred kam efter at både de asiatiske og amerikanske børser var lukket positivt. Små fald Sent på eftermiddagen var en stor del af C20 aktierne stadig højere end ved åbningen, men der var fald til Danisco, D/S Norden og FLS. Uden for C20 steg SAS 15 procent på en udmelding om aktieudvidelse, men nogen var hurtige til at tage gevinsten hjem, så sent på eftermiddagen var stigningen 'kun' på 12,8 procent. Ubeslutsomt amerikansk marked Det amerikanske aktiemarked åbnede med fald for kort efter at stige kraftigt, inden det faldt tilbage igen. Sent på eftermiddagen dansk tid lå flere af de amerikanske aktieindeks lavere end ved åbningen.",2009-03-13T15:11:00+00:00,
https://www.dr.dk/nyheder/penge/c20-indekset-falder-knap-tre-procent-paa-grund-af-graesk-krise,"Det danske C20 CAP-aktieindeks falder knap tre procent efter de første minutters handel. Det sker som reaktion på den græske gældskrise og usikkerheden om, hvorvidt Grækenland fortsætter i euro-samarbejdet. Da fondsbørsen åbnede ved nitiden faldt C20 CAP-indekset på få sekunder med fire procent, men rettede sig senere en lille smule op. Usikkerhed spidser til De toneangivende aktier stod således efter 10 minutters handel til et samlet fald på 3,3 procent. Dermed kan rekorden for det største fald på en enkelt handelsdag stå for skud. Den hidtidige rekord lyder på 3,19 procent og blev sat 6. juni 2012. Usikkerheden om den græske økonomi spidsede til i weekenden, efter at premierminister Alexis Tsipras valgte at sende eurogruppens oplæg til en gældsaftale til folkeafstemning. Svaret fra den europæiske centralbank kom søndag, hvor muligheden for at forhøje nødlånene blev afvist. Det har ført til, at grækerne nu kun kan hæve 60 euro om dagen i bankerne, som i øvrigt holder lukket. Samtidig er der lukket for handel på det græske aktiemarked. Skal betale 1,6 milliarder euro i morgen I morgen skal Grækenland betale et afdrag på 1,6 milliarder euro til den internationale valutafond, IMF, og det kan formentlig ikke lade sig gøre. I Asien er der registreret aktiekursfald på mellem to og tre procent, og samtidig er euroens kurs over for dollaren også faldet et par procent over for andre toneangivende valutaer. Desuden er de amerikanske renter faldet ret kraftigt, og det samme billede forventes at gentage sig på børserne i Europa i løbet af dagen.",2015-06-29T07:14:00+00:00,
https://www.dr.dk/nyheder/penge/negativ-stemning-blev-rettet,"Mandagen sluttede med en lille tilbagegang, efter at dagen begyndte med store fald og en trist stemning på Københavns Fondsbørs. C20 indekset fulgte dermed den europæiske trend, hvor mange store minusser blev vendt. C20 lukkede minus 0,11 procent til 421,72. Især Vestas trak op i C20, men også Novo Nordisk var i fokus. Vestas i størst stigning Vestas stod mandag for den største stigning hos de danske C20 medlemmer. Vindmølleaktien lukkede i kurs 181,8 svarende til et plus på 2,5 procent Stigningen sker forud for onsdagens regnskab for tredje kvartal. Gammel historie om Novo Novo Nordisk sluttede neutralt i kurs 447,5. Novo var i vælten, efter avisen The Baltimore Sun i weekenden rodede op i en gammel historie om at, amerikanske soldater i Irak fik blodpropper efter behandling med Novos blødermedicin Novoseven. - Det er en gammel historie, og der er ikke kommet nye tal frem i sagen. Markedet tager det også med knusende ro, og dagens fald i Novo aktien skal snare forklares med det generelle kursfald i Danmark, udtalte analytiker Peter Bertram Andersen fra Jyske Bank til RB-Børsen. Blandt de mange negative nyheder var DSV og ØK. DSV endte 0,9 procent lavere i kurs 1001. DSV faldt fra morgenstunden på baggrund af en truende chauffør-strejke, men vandt lidt af det tabte. ØK lukkede 0,6 lavere i kurs 318,0, på en dag uden de store nyheder.",2006-11-20T16:27:15+00:00,
https://www.dr.dk/nyheder/penge/aktier-trykket-af-krise-i-usa-banker,"Det ledende aktieindeks herhjemme, OMX C20, er til formiddag faldet 2,8 procent efter USA's indtil for nylig fjerde største investerings bank har opgivet at finde en redning og har indgivet konkursbegæring. Banker hårdest ramt Ikke overraskende er det især bankerne der har fået et skub sydpå. Blandt de største banker er det gået værst ud over Danske Bank, som har smidt 4,8 procent af sin værdi, Jyske Bank har smidt 3,9 procent, Nordea 3,3 procent og Sydbank 2,4 procent. I løbet af det seneste år har bankerne tabt mellem 20 og 35 procent af deres aktieværdi.Aktieboks: OMX C20 Tab overalt Bankaktierne ligger ikke alene i minus i dag. Samtlige aktier i OMX C20 har tabt terræn. Og sådan ser det ud i det meste af Europa. I Storbritannien har det ledende aktieindeks, FTSE 100, tabt 3,4 procent og det tyske DAX ligger 3,5 procent nede.",2008-09-15T09:03:00+00:00,
https://www.dr.dk/nyheder/penge/rekordstor-stigning-i-det-danske-c20-indeks-i-dag,"Eliteindekset lukkede mandag 5,1 pct. højere i 952,25, og det var det højeste hop på én dag siden indeksets fødsel i november 2011. Den seneste rekord blev dog sat så sent som sidste mandag med en stigning på 4 pct. Tager man et tilbageblik på selve C20-indeksets 27-årige historie, har der da også været otte dage med større stigninger. Ifølge Mikkel Duus-Hansen, aktieanalytiker i Spar Nord, var det et sammensurium af gode nyheder om USA, Kina og olien, som sendte aktierne til vejrs i mandagens handel. - Sidste uge var meget volatil, men vi så i fredags en vending i USA, hvor der kom bedre end ventede detailsalgstal. Det giver måske en tro på, at det ikke går så dårligt i den amerikanske økonomi, nu hvor der er momentum i privatforbruget, siger Mikkel Duus-Hansen. Comeback efter svag start i 2016 Derudover peger han på, at det kinesiske aktiemarked åbnede uden de store udsving mandag, efter at der har været en række helligdage som følge af det kinesiske nytår. - Der var spænding op til nytåret, men det blev ret roligt. Og så er den kinesiske valuta blevet styrket over for dollar - og ikke svækket - og det er også en væsentlig faktor og giver ro i markedet, siger Mikkel Duus-Hansen med henvisning til, at valutaen løbende er blevet svækket det sidste halve år. Desuden nævner han, at olieprisen har været stigende på det seneste, mens det også giver mening, at aktierne får et comeback oven på en meget svag start på 2016. /ritzau/",2016-02-15T16:22:00+00:00,
https://www.dr.dk/nyheder/penge/chefstrateg-om-aktienedtur-det-minder-om-et-krak,"Et fuldkomment panikudsalg og en ren markedsnedsmeltning. Sådan beskriver en analytiker den aktienedtur, som de seneste dage har ramt børser over hele verden. - Det minder mere om et decideret krak end en korrektion, fordi der bliver solgt fra over en bred kam, og det er i meget, meget voldsom grad - på trods af, at der er tale om virksomheder, som i mange tilfælde tjener rigtig mange penge, siger Henrik Drusebjerg, chefstrateg i investeringsbanken Carnegie. Men hvor det før især var råvare- og oliesektoren, der blev udfordret på de globale finansmarkeder, så er det nu banksektoren, der rammes med 120 kilometer i timen, siger Henrik Drusebjerg. Det skyldes en frygt for en forestående recession - altså en nedgang i den økonomiske vækst. Pandora og FL Smidth falder mest Sammenlignet med europæiske og amerikanske aktier er de danske aktier nogle af dem, der er faldet mest de seneste dage. Helt konkret er det smykkevirksomheden Pandora samt cement- og mineselskabet FL Smidth, der falder mest. Eneste selskab på vej op er vindmølle-virksomheden Vestas. som her til morgen leverede et flot regnskab. - Sidste år var et ekstraordinært godt år for det danske aktiemarked med stigninger på omkring 30 procent, noget man langt fra kunne opleve i mange andre lande, og derfor tror jeg også, at danske aktier reagerer ekstraordinært negativt i år, fordi de simpelthen steg mere sidste år, siger Henrik Drusebjerg.",2016-02-09T11:03:00+00:00,
https://www.dr.dk/nyheder/penge/danske-aktier-stiger-med-knap-procent,"Ved børsåbningen stiger det danske C20 Cap-indeks med to procent efter en blodrød mandag, hvor børser i USA, Europa og Kina oplevede historiske fald. Det danske indeks oplevede det største fald på en enkelt dag, siden indekset blev lanceret i 2011, da børsen lukkede mandag klokken 17, og faldet nåede 4,7 procent. Flere iagttagere påpeger, at markedet er nervøst og råder danskerne til at bevare roen og holde fast i deres strategi. Den værste uro er aftaget Kigger man på de enkelte C20-aktier, ligger Vestas lige nu til et plus på 3,6 procent. Pandora stiger 3,5 procent. På forhånd var forventningen, at den værste uro på de internationale aktiemarkeder formentlig er aftaget. Det vurderede Henrik Drusebjerg, chefstrateg ved investeringsbanken Carnegie, tirsdag morgen. - Jeg forventer, at det danske marked åbner i plus. Jeg forventer en positiv åbning fra morgenstunden, og så vil nøgletallene fra især USA og Tyskland afgøre udviklingen i løbet af dagen, sagde chefstrategen. Stigninger i Europa De øvrige europæiske markeder åbner ligeledes i plus. I Paris stiger kurserne 1,7 procent, og i Frankfurt åbner de med et plus på 1,74 procent. Tirsdag åbnede det kinesiske marked igen med kæmpefald og lukkede i et samlet fald på 7,6 procent. /ritzau/",2015-08-25T07:09:00+00:00,
https://www.dr.dk/nyheder/penge/mat-boersstemning,"Den danske fondsbørs oplevede onsdag en mat stemning. Den generelle triste europæiske stemning blev kort før lukketid reddet af amerikanske nøgletal, der var bedre end ventet. Det trak C20 indekset marginalt højere til rekordniveau 447,69. Rederiselskabet D/S Torm tegnede sig for en af dagens største C20-stigninger. Torm lukkede 1,6 procent højere i kurs 375,5. Toppen af det børsnoterede tankskibsrederi har over julen arbejdet med en plan, der skal få rederiets værdier bedre frem i lyset. Inden længe vil planen vil blive offentliggjort. Fremgang til Novozymes. Novozymes endte med en kursfremgang på 1,1 procent til kurs 492,5 efter, at det franske finanshus Cheuvreux hævede sit kursmål på aktien til 550 kroner og fastholdt anbefalingen ""outperform"". Alk-Abello dagens stjerne. Udenfor C20 indekset var Alk-Abello dagens lysende stjerne. Alk-Abello har indgået en samarbejdsaftale med medicinalgiganten Shering-Plough vedrørende græsallergivaccinen Grazax i forbindelse med salg og udvikling på det amerikanske marked. I første omgang får Alk-Abello en upfront betaling på 35 millioner dollar (200 millioner kroner), og siden hen er der udsigt til milepælbetalinger på 255 millioner dollar (1,43 milliarder kroner). Det fik investorerne til at juble. Jyske Bank benyttede chancen til at opjustere sit kursmål på Alk-Abello til 2000 fra 1700 og fastholde sin købsanbefaling. Jyske Bank betegnede aftalen som overraskende positiv. Alk-Abello steg 9,9 procent til kurs 1590.",2007-01-03T16:59:17+00:00,
https://www.dr.dk/nyheder/indland/danske-aktier-igen-i-festhumoer,"Aktieindekset C20 på Københavns Fondsbørs steg massivt med 8,5 procent onsdag. Det er den næsthøjeste stigning nogensinde. Dermed var der veritabel kursfest på børsen. Rekorden for den største stigning er i øvrigt ret ny: den 13. oktober steg indekset med hele 9,96 procent på en dag. De danske aktier havde fået et godt rygstød fra store stigninger i USA allerede tirsdag, og stemningen blev formentlig presset i vejret af forventningen om en forestående rentenedsættelse i USA sent onsdag. SAS-aktien tog et kraftspring Blandt de enkelte aktier steg transportkoncernen DSV ikke mindre end 19 procent, mens William Demant fulgte trop med et plus på 17,6 procent. Også FLSmidth steg særdeles kraftigt, mens en række store selskaber som A.P. Møller-Mærsk, Carlsberg, Lundbeck, DS Norden, Novozymes og Vestas alle gik frem med mellem 10 og 13 procent. Uden for det dominerende indeks slog SAS-aktien kraftspring med en stigning på næsten 23 procent efter kollapsen hos konkurrenten Sterling.",2008-10-29T16:35:26+00:00,
https://www.dr.dk/nyheder/penge/c2o-steg-marginalt,"C20 steg 0,02 procent til 392,22. A.P. Møller - Mærsk tyngede topindekset med største fald, mens Nordea og SAS steg på udfaldet af det svenske Riksdagsvalg. A.P.Møller - Mærsk bundskraber A.P.Møller - Mærsk blev C20 bundskraber med et fald på 1,2 procent til kurs 47.600. Men en stigning i fragtraterne er på vej, mener Handelsbanken. Stigning til Novo Nordisk Novo Nordisk steg 1,0 procent til kurs 439. Analytiker Martin Pakhøj fra Danske Equities satte mandag fokus på flere af Novos medikamenter, hvor Liraglutide blev vurderet som ""best in class"" på introduktionstidspunktet i forhold til konkurrenternes tilsvarende produkter. Mens finanshuset Merrill Lynch nedjusterede sin anbefaling af Novo Nordisk til ""neutral"" fra ""køb"". Carlsberg topper? Carlsberg lukkede 0,1 procent højere i kurs 478,5. Investeringsbanken UBS fastholdt sin anbefaling ""reducer"". samtidig har investeringsbanken Morgan Stanley solgt for 237,5 mio. kroner af sine aktier i Carlsberg. Svensk påvirkning Nordea steg 0,7 procent til kurs 76,5, mens SAS steg 2,7 procent til kurs 76,5, efter at markedet spekulerede i, at den kommende borgerlige regering i Sverige vil sælge andelene i de pannordiske selskaber. Den danske stat er klar til at sælge sin 14,3 procent ejerandel i SAS, fastslog kontorchef i finansministeriet Peter Brixen. Flere vindere Blandt mandagens vindere i C20-regi lå Group 4 Securicor med en stigning på 1,1 procent til kurs 18,4, samt høreapparatproducenten William Demant, der lukkede 1,5 procent højere i kurs 427,5.",2006-09-18T16:19:08+00:00,
https://www.dr.dk/nyheder/penge/smykkefirma-ud-af-fint-boersselskab,"Inden jul bliver der skiftet ud blandt gæsterne i det fine selskab på fondsbørsen i København. Smykkegiganten Pandora og rederiet Norden må vinke farvel til de førende aktier i C20, som er indekset over de 20 mest handlede danske aktier. Samtidig er der comeback til to gamle kendinge - storbanken Nordea og A.P. Møller - Mærsks A-aktie. Udskiftningen sker den 19. december i forbindelse med, at ejeren af børsen Nasqaq OMX gør status over, hvem der er blandt de 20 mest handlede aktier. Smykker på nedtur Smykkeselskabet Pandora strøg ellers øjeblikkeligt ind blandt de store, da virksomheden blev børsnoteret i 2010. En voldsom nedjustering og en direktørfyring har dog sendt Pandora på en voldsom nedtur, hvor investorerne er flygtet fra aktien. Fra skæringsdatoen ser det danske C20-indeks sådan ud: 1) A.P. Møller - Mærsk, 2) A.P. Møller - Mærsk B, 3) Carlsberg A/S B, 4) Chr. Hansen Holding A/S, 5) Coloplast B, 6) Danske Bank, 7) DSV, 8) FLSmidth & Co., 9) GN Store Nord, 10) Lundbeck, 11) NKT Holding, 12) Nordea Bank AB, 13) Novo Nordisk B, 14) Novozymes B, 15) Sydbank, 16) TDC A/S, 17) Topdanmark, 18) Tryg A/S, 19) Vestas og 20) William Demant Holding.",2011-12-05T09:35:00+00:00,
https://www.dr.dk/nyheder/penge/danske-aktier-i-styrtdyk,"Det blev en voldsom afslutning på ugen, hvor nervøsiteten og frygten har kørt deltagerne rundt i manegen. Det endte med et C20-fald på 4,1 pct. til 371,12 og dermed har indekset over de seneste fem dage tabt knap 10 pct., med især Danske Bank som taber. Den sure stemning tiltog i den sene handel, da de amerikanske aktier fortsatte tilbagegangen. - Der er en ekstrem nervøsitet i markedet, og nu må vi se, hvad der sker i USA i aften, i weekenden. Derefter afventer vi, hvordan markederne klarer sig på mandag. Vi fik ellers godkendelserne om hjælpepakken til Grækenland, men det var også ventet. De selskabsspecifikke nyheder er kørt helt i baggrunden, udtalte aktiechef Ole Kjær Jensen fra Sydbank. Danske Bank endte med et dyk på 5,4 pct. til 117,4, og bankaktien er dykket knap 20 pct. over den seneste uge. Nordea tabte 4,7 pct. til kurs 45,84, og aktien er dermed faldet godt 15 pct. den seneste uge. Største C20-fald findes hos Genmab, som tabte 11,3 pct. til kurs 46,5. Genmab har været særdeles hårdt presset i de seneste dage, og det tilskrives generel risikoaversion samt manglende kurstriggere. Novozymes dykkede 7,5 pct. til kurs 606,5. Danisco tabte 5,3 pct. til kurs 377,9 efter torsdagens stigning på 4,9 pct. Danisco hævede torsdag forventningerne til helåret. Finanshuset Standard & Poors hævede sin anbefaling på Danisco til ""stærkt køb"" fra ""hold"", mens kursmålet er sat til 500 kr. pr. aktie. GN Store Nord faldt 6,9 pct. til kurs 39. GN Store Nord hævede forventningerne for 2010 i sit regnskab for første kvartal. Selskabet venter nu et driftsresultat (EBITA) på 425-525 mio. kr. fra 400-500 mio. kr. Det sker i regnskabet for første kvartal, hvor omsætningen og indtjeningen lå under markedets forventninger. GN Store Nord fik et fald i omsætningen til 1,17 mia. kr. fra 1,198 mia. kr. for samme kvartal i fjor. Driften (EBITA) blev forbedret til et overskud på 86 mio. kr. fra et tab på 65 mio. kr. for samme kvartal i fjor. Både omsætningen og driften lå under analytikernes forventninger. FLSmidth lukkede 2,7 pct. lavere i kurs 366,1, til trods for at selskabet har indgået en kontrakt til 368 mio. kr. på ingeniørydelser og udstyr til udvidelse af en kobbermine i Mellemøsten. Novo Nordisk har lagt sag an mod den indiske kopiproducent Lupin, der søger om at markedsføre en kopiversion af PrandiMet i USA. Novo Nordisk lukkede 2,9 pct. lavere i kurs 450. Lundbeck faldt 4,3 pct. til kurs 88,4. Nordea sænker anbefalingen af Lundbeck-aktien fra ""hold"" til ""sælg"", mens kursmålet blev nedjusteret fra 100 kr. pr. aktie til 90 kr. pr. aktie. SAS faldt 7,6 pct. til kurs 0,73, efter at flyselskabet oplyste, at den negative effekt af askeskyen beløber sig til 650-700 mio. skr. Derudover meddelte SAS, at passagertrafikken faldt 24,3 pct. i april grundet askeskyen.",2010-05-07T15:19:00+00:00,
https://www.dr.dk/nyheder/penge/aktiemarkederne-styrtdykker,"Det danske aktiemarked er helt i rødt. C20 - indekset over de 20 mest omsatte danske aktier -var ved 11-tiden faldet med godt 3 procent. Men det er ikke kun de danske aktier, der rasler ned. Asien i rødt De asiatiske børser, der på grund af tidsforskellen lukkede her til formiddag, havde alle på nær en enkelt undtagelse solide fald. Undtagelsen var Shanghai Composite, her steg indekset med 0,5%. Europæiske aktier styrtdykker Samtlige europæiske børser havde her til formiddag kraftige kursfald. Schweiz lå klart i spidsen med et fald i indekset på 8,7 procent. Amerikanske futurer negative Der er intet, der tyder på, at markederne vil vende, når de amerikanske børser åbner kl. 15:30. Samtlige futurer - og det er kontrakter med kurser på køb af aktier i en nær fremtid - er negative. Det indikerer, at der er udsigt til faldende aktiekurser.",2009-03-02T10:20:00+00:00,
https://www.dr.dk/nyheder/penge/danske-aktier-kommer-tilbage-i-plus,"Det toneangivende danske aktieindeks, C20, vendte tirsdag over middag tilbage i et lille plus. Dermed er der udsigt til, at aktierne for første gang i 12 dage kan slutte uden et fald. Aktierne har ellers været ude i noget af en rutchetur igen idag. Først på dagen gik det lidt op og lidt ned, men derefter satte en større nedtur ind. Aktierne i C20 lå på et tidspunkt med fald på omkring fire procent. Den store usikkerhed og fald på andre europæiske børser slog igennem på de danske aktiekurser. Det skete, selv om en af de dominerende aktier, Danske Bank, nød godt af et pænt halvårsregnskab fra banken. Ro på igen Sidst på formiddagen faldt aktieindekset til ro med et fald i omegnen af cirka to procent, og derefter begyndte det at gå jævnt frem igen. I skrivende stund er C20-indekset i plus 1,72 procent. Det tyske DAX-indeks var på et tidspunkt nede med over syv procent. Men både her og på flere andre europæiske børser er aktiekurserne tirsdag eftermiddag ved at rette sig lidt op igen. - Der har været særdeles volatilt i dag og med høj omsætning. Da Tyskland var nede med over syv procent virkede det nærmest som en kapitulation, og det har måske fået nogle købere ind, siger Ole Kjær Jensen, chef for skandinaviske aktier i Sydbank. C20 i frit fald C20-aktierne har over de seneste to uger tabt over 16 procent i værdi - eller over 100 milliarder kroner. Lignende fald har man oplevet i Tyskland og Storbritannien. - Det her fald er meget stejlt og kraftigt. Tager man grafen over DAX-indekset de sidste 14 dage, så er det helt ekstremt, siger Ole Kjær Jensen. Han mener dog fortsat, at der er forskel på udviklingen nu, og da finanskrisen satte ind efter Lehman Brothers kollaps i 2008. Det har således være en omskiftelig dag for børshandlerne. Og meget kan ske endnu, når de amerikanske børser åbner senere på dagen.",2011-08-09T12:45:00+00:00,
https://www.dr.dk/nyheder/penge/ny-nedtur-danske-aktier,"Det blev til endnu en bitter dag på Københavns Fondsbørs med fald over en bred kam. Dog fik C20 et løft af den udenlandske stemning i den sene handel, men endte alligevel 3,6 pct. lavere i 272,5 med Carlsberg, Danske Bank og Vestas i front for faldene. Carlsbergs spareplan for det franske bryggeri Kronenbourg er både ventet og betryggende, vurderede analytiker i Gudme Raaschou, Stig Nymann. Kronenbourg fulgte med i Scottish & Newcastle-handlen, men har haft alvorlige problemer med indtjeningen og væksten. Derfor lancerer Carlsberg-toppen nu en stor turnaround plan, der blandt andet betyder et farvel til 214 af bryggeriets 1400 ansatte. Tilmed offentliggjorde Carlsberg torsdag, at salget af aktieposten på 95,6 pct. i Türk Tuborg nu er afsluttet. Carlsberg endte 9,4 pct. lavere i 198, hvilket var det største fald i C20. Aktionærerne i Vestas kan se tilbage på en ren rædselsmåned med et kursskred på knap 60 pct. Men de dårlige tider for vindmøllekoncernens aktionærer ser ikke ud til at være ovre, påpegede Jyske Bank. Vestas endte 6,2 pct. lavere i 256. - Vestas er blevet meget hårdt ramt af kursskred, da der fra flere sider er blevet sået tvivl om robustheden i markedet for vindmøller. I flere år er indtjeningsestimaterne for Vestas kun gået opad, men vi forventer faldende estimater i den kommende periode pga. negativ påvirkning fra finanskrisen. Af den grund vurderer vi, at aktien fortsat vil være under pres, sagde skrev analytiker Christian Nagstrup, Jyske Bank, i en kommentar. Nordea aflagde regnskab for tredje kvartal, som indeholdt en ventet nedjustering af 2008-resultatet, mens regnskabstallene levede op til analytikernes forventninger. Også svenske Swedbank levede op til forventningerne i sit regnskab, mens billedet var mere broget hos konkurrenten SEB. Nordea endte torsdagen 1 pct. højere i 52, mens Danske Bank oplevede endnu et kurssmæk på 6,8 pct. til 94 kr. FLSmidth kom i fokus, efter den finske konkurrent Outotec nedjusterede forventningerne til helåret, hvilket skabte utryghed om afsætningen hos FLS Minerals. FLSsmidth endte 8 pct. lavere i 187,3 kr. - Det, der måske kan bekymre i forhold til FLSmidth, er meldingen om, at Outotec nu ser en mindre afmatning i investeringsaktiviteten inden for både minerals og metal. Det skyldes, at finansieringen er blevet vanskeligere. Ni-måneders regnskabet fra Outotec var generelt lidt skuffende, vurderede Lars Terp Paulsen, analytiker i Jyske Bank. Ordreindgangen i kvartalet var på 259 mio. euro mod ventede 387 mio. euro. Den amerikanske medicinalkoncern Eli Lilly kom ud af tredje kvartal med et lidt bedre resultat end ventet af analytikerne. Eli Lilly har produkter, der konkurrerer med henholdsvis Lundbeck og Novo Nordisk. Antidepressivet Cymbalta havde en vækst i salget på 40 pct., mens Humalog og Humulin til diabetesbehandling steg henholdsvis 19 pct. og 12 pct. Novo Nordisk fik torsdag en nedjustering af den franske storbank Exane BNP Paribas, med et kursmål på 340 kr. fra tidligere 350 kr. Aktien endte 0,5 pct. højere i 275 kr. Lundbeck lukkede 2,5 pct. lavere i 105,3.",2008-10-23T15:15:00+00:00,
https://www.dr.dk/nyheder/penge/toerre-taesk-til-aktierne-til-morgen,"De danske aktier ryger ned efter elendig dag i USA og Japan. De amerikanske aktier sluttede sent i går med historiens næststørste nedtur, og i Japan fik aktierne tæv med en nedgang på mere end 11 procent natten til i dag. Det gav øjeblikkeligt en ordentlig øretæve til C20-indekset over de mest handlede aktier på den danske fondsbørs. Røde tal over hele Europa Efter en halv time var de mest handlede danske aktier nede med 4,8 procent, og der er også tørre tæsk på andre europæiske børser. Det tyske DAX-indeks er nede med mere end fem procent, og også de norske aktiehandlere må kigge nedad for at holde øje med kurserne, der rasler ned med over fire procent. Efter to gode dage på den danske børs i begyndelsen af ugen, fik C20-indekset i går en kæberasler. Indekset lukkede i aftes mere end seks procent lavere end dagen før.",2008-10-16T07:04:00+00:00,
https://www.dr.dk/nyheder/penge/aktieindekset-dykker-under-kurs-400,"Det toneangivende danske aktieindeks OMX C20 på Københavns Fondsbørs faldt onsdag til under kurs 400. Ved middagstid lå indekset i 398,82. - Man skal helt tilbage til dot-com bølgens sammenbrud for at finde tilsvarende store kurstab på aktier for de danske lønmodtagere over en 7 måneders periode, siger cheføkonom Jes Asmussen fra Handelsbanken. Det bliver værre - Og ud fra den udvikling vi har set i aktiekurserne indtil videre i januar, ser tabene ud til at blive endnu større, siger Jes Asmussen. C20-aktierne er gået under indeks 400 med et minus på 3,6 pct. Vestas og FLSchmidt gik det værst ud over. Siden 11. oktober, hvor C20-indekset satte rekord i indeks 517 som det højeste nogensinde, er over 300 mia. kr. forsvundet ud af markedet. I dagens handel falder Vestas mest med et minus på 7,7 pct. efterfulgt af FLSchmidt i et minus på 6,7 pct.",2008-01-16T11:51:00+00:00,
https://www.dr.dk/nyheder/penge/paene-stigninger-paa-de-europaeiske-boerser,"En god stemning præger de europæiske markeder og der ses en fremgang på knapt 1 procent på de tre store fondsbørser. Stigningerne har udgangspunkt i tirsdagens amerikanske handel, der tog en positiv drejning efter dansk lukketid. Det danske C20 løftes 1,6 til 400,3 og indhenter dele af tirsdagens tilbagegang på 3,2 procent. Aktieboks: OMXC20 Danske Bank åbner 2,1 procent højere til 132,2 efter tirsdagens solide stigninger i den amerikanske finanssektor. Investeringsbanken Fox-Pitt Kelton ser potentiale i Danske Bank, og sætter den positive anbefaling ""outperform"" med et kursmål på 185. Nordea åbner 2,3 procent højere i 66. A.P. Møller - Mærsk følger tendensen fra de asiatiske konkurrenter og henter med en stigning på 2,2 procent til 51.100 noget af tirsdagens markante tab ind igen. Vestas op konkurrent ned Vestas åbner 0,7 højere i 608. Konkurrenten Nordex har onsdag morgen nedjusteret forventningerne til driftsindtjeningen (EBIT). For helåret 2008 ventes nu mellem 60-66 millioner euro mod tidligere 77 millioner euro, dog fastholdes omsætningsprognosen på 1,1 milliarder euro. Nedjusteringen kommer af øgede omkostninger til opstart i nye markeder. SAS åbner 1,7 procent højere i 24,6. En mindsket priskonkurrence er kommet i udsigt hos den trængte luftfartbranche. SAS-konkurrenten Air France-KLM, vil hæve oliepristillægget med 2 euro på alle franske flyvninger og med 14 euro på alle internationale ruter fra i morgen torsdag. Bang & Olufsen åbner 0,3 lavere i 197,5 efter at have fået sænket sin anbefaling af Goldman Sachs til 165 kroner fra 205. Det amerikanske finanshus gentager sin salgsanbefaling. Bang & Olufsen lukkede tirsdag 3,7 procent højere i kurs 198. Dyrup nedjusteret Monberg & Thorsen sænker forventningerne til 2008, hvilket skyldes udviklingen i malings- og træbeskyttelsesenheden Dyrup. Årsagen til nedjusteringen hos Dyrup er den bratte opbremsning og aktivitetsnedgang inden for byggebranchen, som især påvirker omsætningen på det professionelle marked negativt. Dette har især ramt Dyrups store markeder i Frankrig, Tyskland og Iberia. Ud over den lavere omsætning påvirkes Dyrups bruttoavance negativt af stigende råvarepriser. Monberg & Thorsens venter et primære resultat før særlige poster på niveauet 100 millioner kroner i 2008 fra 150 millioner kroner Forventningerne til resultatbidraget fra entreprenøraktiviteterne i MT Højgaard, som ejes i fællesskab med Højgaard holdning, er uforandret. Roskilde Bank falder 1,4 procent til kurs 142, mens Forstædernes Bank stiger 3,0 procent til 102. Det verdensomspændende kreditvurderingsbureau Standard & Poor's er bekymret for en række danske banker. Miguel Pintado, der er ansvarlig for kreditvurderingen af de nordiske banker hos Standard & Poor's, siger til RB-Børsen, at han regner med at se en række fusioner og opkøb af danske banker inden for det næste år. Ingen af de største banker er i farezonen, mener Miguel Pintado.",2008-07-09T07:56:02+00:00,
https://www.dr.dk/nyheder/penge/onsdagens-aktier-lundbeck-aktien-paa-raketfart,"Det var en generel positiv stemning, som prægede det europæiske aktiemarked onsdag. I Skandinavien haltede C20 gevaldigt efter de øvrige nordiske markeder, som alle ved dansk lukketid lå 1,3 - 2,9 pct. højere, mens C20 måtte øjne en marginal stigning på 0,1 pct. til 431,49. Onsdagens kvartalsregnskab fra Lundbeck overraskede Jyske Bank på omsætningssiden såvel som på indtjeningssiden. Banken mener, Lundbeck er fundamentalt undervurderet, men ændrer ikke på den svage købsanbefaling ""akkumuler"". Banken bemærker også, at der ikke er noget nyt i selskabets pipeline, og at der ikke kom en egentlig opjustering. Indtil videre har Lundbeck ikke oplevet nogen generisk konkurrence på de fem europæiske markeder, hvor selskabet ikke længere er dækket af sit patent på det antidepressive middel Cipralex. Det slog selskabets koncernøkonomidirektør Anders Go:tzsche fast på en telekonference onsdag. - Vi venter, at vi vil blive ved med at forsvare vores markeder, sagde han. I årets første kvartal har selskabet vundet markedsandele på sine europæiske markeder. Lundbeck steg hele 6,9 pct. til kurs 128,5. Regnskabet fra Carlsberg for første kvartal får prædikatet ""godkendt"" af Jyske Bank, der fastholder ""køb"" af aktien. - Resultatet for første kvartal blev belastet af større end ventede omkostninger til S&N transaktionen i form af især valutaafdækning af købesummen. Vesteuropa og BBH ligger under forventningerne, mens Østeuropa og Asien ligger over, konstaterer Jens Houe Thomsen fra Jyske Bank. Carlsberg, forklarer afvigelsen med at en række omkostninger i år er fremrykket i forhold til sidste år. Banken hæfter sig også ved, at over ""en bred kam"" har Carlsberg haft succes med at overvælte stigende råvarepriser på forbrugerne. - Der var ingen nyheder om overtagelsen af dele af S&N eller om kapitalforhøjelsen, men Carlsberg oplyste, at der forhandles med Coca-Cola Company om forlængelse af samarbejdet i Danmark og Finland samt om salg af mineralvandsaktiviteterne til Coca-Cola Company. Forhandlinger om salg af Turk Tuborg pågår fortsat, noterer han. Carlsberg endte 2,9 pct. lavere i 637. Det amerikanske selskab Mannkind Corporation fortsætter med udviklingen af inhalerbar insulin-behandling. Samtidig beskylder koncernens stifter såvel Novo Nordisk som Eli Lilly for at beslutningen er begrundet i beskyttelse af egne allerede lancerede højprofitable produkter. Novo Nordisk faldt 1,4 pct. til kurs 324. For Jyske Bank kom det som en overraskelse, at høreapparatkoncernen William Demant onsdag måtte nedjustere omsætnings- og driftsindtjeningsprognosen for 2008. - Dette er overraskende for os, idet vi ikke havde ventet, at William Demant ville ændre sin guidance på EBIT, idet selskabet har hedget størstedelen af sin valutaeksponering for indeværende år. Aktien lukkede 2,2 pct. lavere i kurs 386,5. D/S Norden konkurrenten STX Pan Ocean, som er Sydkoreas største tørlastrederi, er onsdag kommet med regnskabstal for første kvartal, som vidner om en gylden branche, hvor resultatet efter skat er mere end femdoblet i forhold til samme periode sidste år. Indtjeningen er steget markant på grund af den øgede efterspørgsel efter kul og jern fra Kina, hvilket har drevet fragtraterne højere. D/S Norden steg 2,7 pct. til 567.",2008-05-07T15:16:04+00:00,
https://www.dr.dk/nyheder/penge/stemningen-paa-aktiemarkedet-var-trykket,"- Luften røg lidt ud af ballonen, efter at der var ventet stigninger mandag grundet fredagens internationale fremgang, hvor C20 var lukket. Det var hovedsagligt dårlige amerikanske regnskaber fra Bank of America og Eli Lilly, som trak markederne ned. Men også en faldende dollar og skyhøj oliepris er med til at gøre markedet surt, udtalte chefrådgiver Claus Påske Larsen fra Nordea. De cykliske aktier blev hårdt mærket i den sene handel selv uden de store selskabsspecifikke nyheder. A.P. Møller - Mærsk faldt 1,6 pct. til 50.100, DSV faldt 2,1 pct. til 107, mens FLSmidth lukkede 0,3 pct. lavere i kurs 487,5. Aktiemarkedets ""darling"" - Novozymes' tiltrækningskraft er blegnet over det seneste halve år, og kursen er næsten halveret. Årsagen skal findes i såvel de psykologiske markedsmekanismer som i reelle indtjeningstal og vækstscenarier, vurderede Jyske Banks Novozymes-analytiker Jens Houe Thomsen. - Med aktieuroen er det naturligt, at markedet først sælger de aktier, som er dyrt prissat. Og Novozymes var uomtvisteligt en dyr aktie, sagde Jens Houe Thomsen. Han pegede på, at når der ses på indtjeningen i forhold til aktie-prisen - P/E - er der blevet rokket ved såvel P'et som E'et siden sidste efterår, hvor aktien toppede i kurs 700. Novozymes lukkede 0,1 pct. lavere i kurs 365. Kvartalsrapporten fra den amerikanske medicinalkoncern Eli Lilly, som har konkurrende midler til såvel Novo Nordisks som Lundbecks, rykker ikke på nogle markedsmæssige positioner, lød vurderingen fra analytiker Rune Majlund Dahl i Sydbank. Regnskabet viser, at medicinalbranchen klarer sig godt, og at Eli Lilly nyder godt af den lave dollar, mens effekten er modsat hos de danske konkurrenter. Lundbeck endte 2,6 pct. lavere i 110,5, mens Novo Nordisk lukkede 3,4 pct. lavere i 317. Aktierne i Auriga, der er moderkoncern for kemikoncernen Cheminova, blev mandag sendt til vejrs på børsen i København. Efter et kanonregnskab blev forventningerne til 2008 opjusteret, hvilket fik aktien til at lukke 7,6 pct. højere i 170 kr. Resultatfremgangen er båret af ""betydeligt forbedret indtjening hos Cheminova, der oplever god efterspørgsel efter selskabets produkter herunder især ukrudtsmidlet ""glyphosat"". Analytikerne i Sydbank er blevet en anelse mere positive omkring en investering i Auriga, efter kemikoncernen har hævet forventningerne til 2008. Derfor hæver Sydbank sin anbefaling af Auriga til neutral fra tidligere undervægt. Dan Agro Holding hæver sit tilbud på det børsnoterede grovvareselskab Hedegaard til 721 kr. pr. aktie, hvilket er 1 kr. højere end tilbuddet fra svenske Lantma:nnen. Det oplyste Dan Agro Holding. Hedegaard lukkede 16,4 pct. højere i 730.",2008-04-21T15:20:00+00:00,
https://www.dr.dk/nyheder/penge/smuk-start-paa-aktiedagen,"Investorerne vågner torsdag morgen op til et fortsat livligt marked, hvor finansaktierne er en totalt dominerende faktor. Det startede i USA, hvor myndighederne besluttede sig for at hjælpe de konkurstruede obligationsforsikringsselskaber. Det afføder en C20-fremgang på 3,2 procent til 403,81. Carlsberg aktien stryger godt 8 procent højere, mens britiske Scottish & Newcastle handles i 735 pence. Aktieboks: OMXC20 Hjælpepakke De amerikanske tilsynsmyndigheder, New York State Regulators, havde onsdag aften møde med udvalgte banker i et forsøg på at rejse frisk kapital til de hårdt ramte genforsikringsselskaber på obligationsmarkedet. - Onsdagens nyhed om et udkast til en hjælpepakke til genforsikringsselskaberne, fra de amerikanske tilsynsmyndigheder, er yderst positivt. Det vil sprede positive ringe i vandet torsdag, specielt til den finansielle sektor, vurderede seniorøkonom hos Handelsbanken, Rasmus Gudum-Sessingö, til RB-Børsen torsdag morgen. Banker pænt op Danske Bank åbner 4,4 procent højere i kurs 179,8, mens Nordea stiger 3,7 procent til kurs 69,8. Danske Bank har fået nedjusteret sit kursmål af det internationale finanshus Citigroup, som dog gentog købsanbefalingen. Kursmålet er sænket til 215 kroner fra 235 kroner Citigroup sænker kursmålet på Nordea til 8,75 euro (66,15 kroner) fra 10,75 euro. Den franske storbank Societe Generale gav dog lidt ridser i lakken hos finanssektoren. Societe Generale oplyste torsdag morgen, at banken skal rejse 5,5 milliarder euro i ekstra kapital. Societe General er ramt af nedskrivninger fra subprime på 2,1 milliarder euro i fjerde kvartal, mens storbanken samtidig meddeler at banken er ramt af bedrageri på 4,9 milliarder euro. Societe Generale er suspenderet i dagens første to timer, hvor analytikere vurderer at bank-aktien vil falde mellem 5-15 procent når handlen åbnes. Carlsberg op på rygter Carlsberg åbner 8,8 procent højere i kurs 607 på en torsdag, hvor Danmarkshistoriens største virksomhedshandel måske bliver en realitet. Det ventes, at Carlsberg sammen med hollandske Heineken officielt byder i alt 78 milliarder kroner for skotske Scottish & Newcastle. Scottish & Newcastlehandles torsdag morgen i 735 pence, hvilket indikerer, at investorerne forsat tager forbehold for at opkøbet lykkes. Carlsberg/Heineken budet ligger på 800 pence pr. aktie. - Der er forsat investorer, som vurderer, at handles kan gå i vasken grundet Scottish & Newcastle hårde linje, men jeg forventer at handlen går igennem. Jeg ser 80 procent sandsynlighed for at opkøbet bliver gennemført, vurderer aktiechefanalytiker Bjørn Schwarz fra Sydbank til RB-Børsen. Torm op igen Rederiet D/S Torm, som åbner 5,3 procent højere i kurs 149, præciserer sine forventninger til 2007-overskuddet til den øvre ende af det tidligere udmeldte interval. D/S Torm venter nu et overskud før skat på 810-820 millioner dollar mod tidligere ventet 800-820 millioner dollar. Beløbet er eksklusive restruktureringsomkostninger fra købet af OMI, som ventes at udgøre 15 millioner dollar. D/S Torm køber halvdelen af rederiet FR8 Holding, som kontrollerer 25 skibe og har 30 medarbejdere. Prisen for aktieposten er 125 millioner dollar.",2008-01-24T09:53:21+00:00,
https://www.dr.dk/nyheder/penge/det-danske-aktiemarked-fik-oeretaever,"Siden maj har lønmodtagerne mistet 27 mia. kr. på aktienedturen. Og der er forsvundet over 300 mia. kr. i markedsværdi for de 20 mest handlede danske aktieselskaber siden toppen i oktober. Det svarer til et fald på over 22 pct., skrev Børsen.dk. Sammenbrud -Vi skal helt tilbage til efter dot-com bølgens sammenbrud i begyndelsen af årtusindet for at finde tilsvarende store kurstab på aktier for de danske lønmodtagere over en 7-måneders periode, siger cheføkonom Jes Asmussen, Handelsbanken. Frygt for nedtur Nedturen for de danske aktier hænger sammen med den stigende frygt for en større økonomisk nedtur. Sådan vurderer chefrådgiver Bjarke Østergaard fra Nordea. Mellem jul og nytår fik den frygt yderligere næring af aftagende vækst i USA. Vestas En af de hårdest ramte var vindmøllekoncernen Vestas, der fik skåret 6,4 pct. af markedsværdien onsdag. - Det er en cyklisk aktie, og vi ser generelt industri-aktierne falder for tiden, siger seniorrådgiver i Nordea, Nils Lundsby til RB-Børsen.",2008-01-16T13:37:00+00:00,
https://www.dr.dk/nyheder/penge/stadig-daarlig-stemning-paa-aktiemarkedet,"Den seneste tids sure stemning grundet global rentefrygt florerede fredag fortsat på Københavns Fondsbørs. Således lukkede C20-indekset 0,96 procent lavere i 480,88. A.P. Møller - Mærsk og Carlsberg tog fredag hovedrollerne, idet Carlsbergs administrerende direktør Nils Smedegaard Andersen den 1. december går fra øllet til skibsfart og olieudvinding. Direktørskifte gav uro A.P. Møller - Mærsks B-aktie tabte 1,6 procent til 65.900. Jess Søderberg, der havde kontrakt til 2009, forlader sin post som koncernchef, og træder samtidig ud af bestyrelsen hos APM. Ny koncernchef bliver Nils Smedegaard Andersen, der kommer fra en stilling som adm. dir. hos Carlsberg. Analytiker Mark McVicar fra investeringsbanken Dresdner Kleinwort kalder udnævnelsen af Nils Smedegaard for en markant ændring set i forhold til tidligere generationsskifter i APM. - Den vigtige pointe i udnævnelsen er, at ledelsen har følt, at der har været behov for en ændring, og at ledelsesstrukturerne måtte ændres. Vi må gå ud fra, at der vil ske andre forandringer i selskabet. Det er en del af en modernisering og en optimering af ledelsen i selskabet, siger Mark McVicar til RB-Børsen. Carlsberg mangler direktør Carlsberg lukkede 0,9 procent lavere i kurs 655. Bryggeriet skal ud at finde en ny koncernchef, efter at Nils Smedegaard Andersen har annonceret sin fratrædelse. Der var blandede meninger hos analytikerne om den sag. - Konsekvenserne ved Nils Smedegaards exit er ikke så store, som man kunne tro. Han har samlet et godt team, og de er klar til at føre videre det, som han har sat i gang, sagde Carlsberg-analytiker Jens Houe Thomsen fra Jyske Bank. - Det er overraskende og et tab for Carlsberg. Den fremgang, der har været i Carlsberg er jo delvist hans (Smedegaard, red.) fortjeneste, siger Carlsberg-analytiker Bjørn Schwarz fra Sydbank til RB-Børsen. Stadig tilbagegang for Vestas Vestas lukkede 1,6 procent lavere i kurs 364, efter at vindmølle-aktien torsdag dykkede 4,3 procent En artikel i magasinet Renews skabte torsdag usikkerhed om Vestas' V90-teknologi til offshore-vindmøller grundet gearkasseproblemer. Investeringsbanken Gudme Raaschou fastholder anbefalingen ""køb"". Stigning til Novozymes Novozymes gik mod strømmen. Enzymproducenten fortsatte de seneste dages optur og steg 2,1 procent til kurs 625. Danisco fortsatte nedturen, efter at sukker- og ingredienskoncernen i onsdags skuffede investorerne på forventningerne til helåret 2007/08. Danisco lukkede 2,1 procent lavere i kurs 417. Novo-aktie kølede af Novo Nordisk faldt 0,5 procent til kurs 589 efter torsdagen kurshop på 4,8 procent.¨ Novo Nordisk overraskede torsdag positivt med fase III testresultater af Liraglutide (GLP1). Bear Stearns har opjusteret aktieanbefalingen til ""outperform"", mens Lehman Brothers har øget kursmålet til 620 kroner fra 600 kroner.",2007-06-22T15:22:46+00:00,
https://www.dr.dk/nyheder/penge/lundbeck-foerte-sig-frem,"Lundbeck aflagde onsdag morgen helårsregnskab, og dagen igennem førte aktien sig frem efter et godt regnskab. Dagens handel bød på små udsving i C20-indekset, og eliteindekset lukkede onsdag marginale 0,03 procent lavere i 448,95. Lundbecks regnskab for helåret 2006 viste en noget bedre driftsindtjening end ventet. Den primære driftsindtjening lød på på 1,78 milliarder kroner. Ifølge RB-Børsens rundspørge havde analytikerne ventet en driftsindtjening på 1,73 milliarder kroner. Prognosen for 2007 lyder på mere end 2,5 milliarder kroner. Lundbeck indleder kliniske fase II-undersøgelser med Lu 31-130 med 210 patienter, der lider af skizofreni. Lundbeck lukkede onsdag hele 7,7 procent højere i kurs 160,5. - Det er rigtigt positivt for det kommende år, siger analytiker i Sydbank, Rune Majlund Dahl. Vestas får nye ordrer Vestas havde onsdag god gang i ordretilgangen, med ordrer i både Italien og Spanien. Vestas har fået en ordre på 14 stk. V90-3,0 MW-turbiner til et projekt i Andalusien, og samtidig har selskabet fået ordrer til levering af 27 stk. V90-2,0 MW-turbiner (54 MW) til et projekt i det sydlige Italien. Lehman Brothers hævede onsdag kursen på Vestas-aktien til 325 kroner fra 265 kroner. Vestas lukkede onsdag 0,2 procent lavere til kurs 261,5. Carlsberg fik en salgsanbefaling fra det amerikanske finanshus Goldman Sachs. Carlsberg steg onsdag og lukkede 0,9 procent højere i kurs 575. Blandt sidepapirerne fik Neurosearch nedjusteret kursmålet til 350 kroner fra tidligere 400 kroner af Jyske Bank. Det sker efter Neurosearch meddelelse i årsregnskabet fra mandag, om at selskabet ikke opnår en partneraftaler på fedmestoffet Tesofensine. Neurosearch lukkede 1,7 procent højere i 269,5. Bavarian Nordic faldt 5,6 procent til kurs 505, efter at Bavarian Nordic blev handlet uden tegningsret til selskabets emission, idet selskabet forsøger at hente ny kapital på fondsbørsen. Bavarian Nordic T-ret blev handlet til 28 kroner",2007-03-07T17:25:37+00:00,
https://www.dr.dk/nyheder/penge/haard-medfart-til-danske-aktier,"Der var udsigt til massive aktietab, da investorerne vågnede op mandag morgen. Natten til mandag var den asiatiske handel præget af frygt. Det hjemlige toneangivende aktieindeks, C20, lukkede mandag 2,2 procent lavere i 445,73, mens de store europæiske landeindeks fik en lidt mere blid medfart. Blandt C20-aktierne ramte uroen især Vestas. Blandt sidepapirerne var fokus på de regnskabsaktuelle NKT, D/S Torm og Neurosearch. Neurosearch-aktien oplevede frit fald. De amerikanske aktiemarkeder åbnede med moderate udsving, hvilket hjalp på noget på humøret i Europa, og reducerede tabene i den sene handel. Den meget svingende Vestas-aktie tabte 3,9 procent til kurs 259. FLSmidth lukkede 2,9 procent lavere i kurs 365, efter at have ligget med tab på mere end 7 procent. A.P. Møller med ny aftale A.P. Møller - Mærsks B-aktie lukkede 1,7 procent lavere i kurs 57.200, efter at rederiets aktier tidligere på dagen blev handlet under kurs 56.000. Maersk Line og det tyske containerrederi Hamburg Sud har indgået et samarbejde i handlen mellem østkysten af Sydamerika og østkysten af Nordamerika. NKT var ved formiddagstid aktuel med sit helårsregnskab. Helårspræsentationen øgede presset på NKT-aktien, som sluttede 4,8 procent lavere i kurs 447. Teknologi- og industrikoncernen leverede en overskudsfremgang på 66 procent til 769 millioner kroner før skat i 2006. NKT venter, at nå et overskud på 800-850 millioner kroner før skat i 2007. - Regnskabet skuffer aktiemarkedet med forventningerne til 2007, og det trykker aktiekursen. Resultatet for 2006 er på linie med forventningerne, sagde analytiker Thomas Hundebøl fra Alm. Brand Henton til RB-Børsen. Skuffende Torm Danmarks næststørste rederi, Torm, tabte 3,9 procent til kurs 355. Rederiet aflagde regnskab for helåret 2006, som viste et overskud på 241 millioner dollar. For hele 2007 venter Torm et overskud på 135-155 millioner dollar før skat. Forventningerne til 2007 skuffede analytikerne. Analytikere adspurgt af RB-Børsen havde estimeret et overskud på 175 millioner dollar i 2007. Royal Unibrew, som tabte 4,3 procent til kurs 654, præsenterede helårsregnskab med et overskud på 320 millioner kroner før skat i forhold til et overskud på 282 millioner kroner året før. For hele 2007 venter Royal Unibrew et overskud før skat 330-370 millioner kroner. Neurosearch i frit fald Biotekselskabet Neurosearch lukkede massive 14,7 procent lavere i kurs 272,5 efter regnskabspræsentationen for helåret. Neurosearch venter ikke længere at indgå en partnerselskabsaftale i første kvartal til fedmemidlet Tesofensine. - Udskydelsen skaber usikkerhed og tilfører usikkerhed til aktien på nuværende tidspunkt, vurderede analytiker hos Gudme Raaschou Annette Rye Larsen. Det er ""rigtig skidt"" for Neurosearch konstaterede analytikeren.",2007-03-05T17:11:00+00:00,
https://www.dr.dk/nyheder/penge/danske-aktier-i-solide-fald,"De danske aktier endte mandagen med solide fald. Den sure stemning fra morgenstunden prægede hele dagen, og C20-indekset tabte 0,7 procent til 480,38. Aktierne faldt over en bred kam, og det var samme tendens investorerne så på de store europæiske markeder. FLSmidth, som lukkede 3,3 procent lavere i kurs 398,5, fik sænket sin anbefaling hos Carnegie. Finanshuset sænkede anbefalingen til ""neutral"" fra ""outperform"". Der ventes ikke at komme ret mange kursstimulerende nyheder i selskabets årsregnskab. A.P. Møller - Mærsk' B-aktie, som i fredagens handel steg over 5 procent, sluttede mandag 0,2 procent lavere i kurs 62.400. Den schweiziske investeringsbank UBS hævede fredag sit kursmål med hele 69 procent til 71.000. Havneoperatøren APM Terminals er langt mere værd, end UBS havde regnet med, fremgår det af et notat. - Det er svært at regne værdien af A.P. Møller - Mærsk' havneportefølje ud på grund af manglende informationer og forskelligheden af de havne, som APM Terminals ejer. Vi har i fortiden undervurderet divisionen, skrev UBS-analytiker Tim Marshall. Vestas tabte 1,2 procent til kurs 287,5, efter at fredag gav en kursfremgang på mere end 10 procent Vestas-aktien er steget markant over den seneste tid, men opturen er ikke slut endnu, spår Gudme Raaschou. Coloplast lukkede 0,2 procent lavere i kurs 522. Coloplast har solgt sin brystplejeforretningsenhed for 762 millioner kr. (102,25 millioner euro). Coloplast har fået en god pris for sine brystplejeaktiviteter. Det vurderer Alm. Brands analytiker Michael Friis Jørgensen, der samtidig fastholder købsanbefalingen og kursmålet 585. SAS har solgt selskabet SAS Flight Academy for 750 millioner skr. og får en kapitalgevinst på 380 millioner skr. Ved salget. SAS sluttede 0,9 procent lavere i kurs 108. Ejendomsaktien TK Development lukkede 4,4 procent højere i kurs 107. Fredag steg TK Development med mere end 10 procent Ifølge RB-Børsens oplysninger skyldes den markante kursstigning, at investeringsbanken Carnegie har sat aktien på en særlig liste over de bedste investeringer i Norden. Kilde: RB-børsen",2007-02-12T17:15:00+00:00,
https://www.dr.dk/nyheder/penge/aktiekursen-vender-naesen-nedad,"De europæiske markeder var præget af udsalgsstemning. Det smittede af på C20-indekset, der tabte 0,5 procent til kurs 444,99. Forsikringsselskaberne nød ekstra opmærksomhed efter gårsdagens opjustering fra TrygVesta. Bang Olufsen-investorerne afventer halvårspræsentationen ved middagstid. Den cykliske A.P. Møller - Mærsk-aktie åbnede 0,9 procent lavere i kurs 53.000 i kølvandet på den negative stemning på de internationale aktiemarkeder. Novo-aktie tabte Novo Nordisk fik onsdag morgen hævet sit kursmål hos Merrill Lynch med 20 kroner til 510 kroner Trods den positive udmelding tabte Novo Nordisk-aktien værdi og åbnede onsdag morgen 0,9 procent lavere i kurs 482,5. Forsikringsselskaberne var i søgelyset, efter at TrygVesta tirsdag opjusterede sin overskudsprognose med 450-550 millioner kroner for helåret 2006 til 3,6-3,7 milliarder kroner før skat. Det var især kursreguleringer, som var forklaringen på opjusteringen for 2006, men skadesresultatet tilskrives også en del af den gode udvikling. 2007-prognoserne blev der ikke pillet ved. Trygvesta åbnede 1,1 lavere i kurs 462,5 efter tirsdagens kursstigning på godt og vel 6 procent, mens Topdanmark åbnede 0,2 procent højere i kurs 967. I kølvandet på opjusteringen fra TrygVesta hævede finanshuset Carnegie sin fair værdi på TrygVesta-aktien med 20 kroner til 460. Carnegie skrev samtidig, at der kan ventes flere opjusteringer i forsikringssektoren og nævner specifikt selskaberne Codan, Alm. Brand og Topdanmark. SAS-kurs er flyvende Luftfartselskabet SAS, som tirsdag steg mere end 5 procent, åbnede 0,4 procent højere i kurs 113. SAS er i centrum efter tirsdagens opkøbsspekulationer, hvor Lufthansa fik tildelt køberrollen. Begge selskaber afviste retorisk at disse planer skulle ligge i støbeskeen. ØK åbnede 4,1 procent lavere i kurs 281 og fortsatte dermed nedturen, efter at tirsdagen bød på et massivt kursdyk på mere end 7 procent. Det er ØKs Foods-division i Venezuela, som investorerne bekymrer sig om. Venezuelas præsident Hugo Chavez skabte uro, da Chavez havde fokus på nationaliseringer af virksomheder. Blandt sidepapirerne åbnede LifeCycle Pharma i kurs 61, efter at onsdag morgen bød på opløftende nyt fra det amerikanske finanshus Morgan Stanley. Finanshuset har indledt dækningen af medicoselskabet LifeCycle Pharma med anbefalingen ""overvægt"". Det skriver Bloomberg News.",2007-01-10T10:28:38+00:00,
https://www.dr.dk/nyheder/penge/carlsberg-dagens-vinder,"De danske aktier lukkede torsdag højere, men dog i noget der lignede luntetrav efter en ellers frisk morgenspurt. Større udenlandske virksomheder havde leveret input til den gode stemning på de globale aktiemarkeder, hvor investorerne de seneste dage ofte har været tynget af rentebekymringer. Novo Nordisk presset på insulinen Novo Nordisk og Danske Bank var forspand, og det drev C20 indekset 0,6 procent højere til 364,98. Carlsberg blev dagens vinder i C20 regi og steg 3,7 procent til kurs 407,0, mens DSV lå i modgående spor med et fald på 2,9 procent til kurs 904. Novo Nordisk blev handlet 2,0 procent højere i kurs 355,5 trods pres fra markedet inden for inhalerbar insulin. Fire nye diabetesmidler, hvoraf ingen er fra Novo Nordisk, spås blockbuster-potentiale (et salg over 1 milliarder dollar årligt). Specielt Eli Lillys inhalerbar insulin, Byetta, som allerede er på markedet, er der store forventninger til, skriver New York Times. A. P. Møller klar i Rotterdam A.P. Møller - Mærsk sluttede uændret i kurs 47.600. A.P. Møller - Mærsks havneoperatør ser ud til at blive den første kunde i den store havneudvidelse i Rotterdam, Maasvlakte 2 projektet. Det skriver shippingavisen Lloyd's List. Etableringen af anlægget vil begynde i 2008. Danske Bank sluttede torsdagens handel 0,9 procent højere i kurs 214,5. Nordea lukkede 0,4 procent højere i kurs 67,8. D/S Torm var torsdag i spil, da rederiaktien lukkede 6 procent højere i kurs 257,5. Danske Equities vurderer, at højere tankrater i andet kvartal end ventet og fortsat høje priser for både produkttank- og tørlastskibe gør Torm attraktiv. Vestas i infight med leverandører Vestas lukkede torsdag 1,4 procent lavere i kurs 144. Vestas har stadig problemer med sine underleverandører trods en øget indsats på at forbedre forholdet. Vindmølleproducenten arbejder meget med at have en tættere dialog med leverandørerne. Det siger direktør Ditlev Engel i et interview med RB-Børsen. En analytiker påpeger, at der er lang vej endnu, før Vestas har ryddet op i sit betændte forhold til leverandørerne. - Der ligger et kommunikationsproblem, og problemerne er ikke blevet løst med konferencen, siger Henrik Breum til RB-Børsen med henvisning til Vestas såkaldte leverandørdage. Apropos Vestas underleverandører, så melder LM Glasfiber, at den har indgået en langsigtet strategisk aftale med spanske vindmølleproducent Gamesa. LM Glasfiber skal ifølge aftalen levere vinger til møller på over 1000 megawatt over de næste tre år. GN Store Nord lukkede torsdag 2,7 procent højere i kurs 68,3. Torsdag morgen fik GN sænket sit kursmål til 75 fra 85 af den schweiziske storbank UBS, der gentog en neutralanbefaling. Høreapparatkonkurrenten William Demant steg 0,6 procent til kurs 412,5. Lundbeck blev handlet 1,9 procent højere og lukkede i kurs 132. Medicinalselskabet fik pæne ord med på vejen af Handelsbanken, der venter godt nyt fra selskabet, efter at selskabets ""nye"" antidressive produkt er gået over i fase II forsøg. Kamp om US-koppevaccine Bavarian blev torsdag handlet 0,1 procent højere til kurs 436. Bavarian aktionærerne spidsede øre torsdag, da konkurrenten Acambis' direktør, Gordon Cameron, på en health care-konference i London, luftede forventningerne om at lande ""mindst halvdelen"" af de amerikanske myndigheders koppevaccineordrer. Danske Bavarian ligger i skarp konkurrence med britiske Acambis om den amerikanske ordre. Olicom blev en af dagens største tabere blandt sidepapirerne med et fald på 8,6 procent til kurs 5,3 efter sløjfningen af den ventede notering af porteføljeselskabet Sifira.",2006-06-22T16:57:19+00:00,
https://www.dr.dk/nyheder/penge/de-store-aktier-trak-c20-aabning-i-minus,"De europæiske fondsbørser åbnede med svage stigninger, mens de danske aktier tabte terræn i dagens første handel. Aktieboks: C20-indekset Det var hovedsagligt fald i Novo Nordisk og A.P. Møller Mærsk, som tyngede stemningen under de hjemlige himmelstrøg, hvor C20 indekset åbnede 0,4 procent lavere i 407,06. Ugens succeshistorie William Demant åbnede fredag i positivt terræn, efter at investorerne ser mulighed for tyveri af markedsandele fra konkurrenterne GN Resound og Phonak. WDH fortsætter fremgangen William Demant (WDH) åbnede 0,4 procent højere i kurs 488,5. Den forestående fusion mellem GN Resound og Phonak ventes at give WDH gode muligheder for at stjæle markedsandele, mens fusionsparterne skal bruge kræfter på fusionen. Emnet satte Dagbladet Børsen fokus på i en artikel fredag morgen. WDH-direktør Niels Jacobsen venter, at fusionen vil frigøre markedsandele i distributionskanelen, hvilket konkurrenterne (herunder WDH) kan samle op, udtalte Niels Jacobsen til avisen. GN Store Nord åbnede 0,3 procent lavere i kurs 334 efter at selskabet kom i søgelyset grundet S Equity Research. Finanshuset gav GN et kursmål på 90 kroner, mens anbefalingen lyder på hold. Prisen på GN Resound var bedre end ventet, og den overskygger den nedjustering af den resterende forretning - headsets - der ledsagede meddelelsen om salget, vurderede analytiker Jenni Ruottinen fra S Equity Research. Analytikere tvivler på B&O-målsætning Bang Olufsen åbnede 0,3 procent lavere i kurs 647. Ifølge en analytikerrundspørge udarbejdet af RB-Børsen ventes Bang Olufsen at nå en omsætning på 879 med en driftsindtjening (EBIT) på 55 millioner kroner for kvartalet. Inden regnskabspræsentationen gentog Alm. Brand Henton sin svage købsanbefaling ""Akkumuler"" med et kursmål på 700 kroner Finanshuset har fokus rettet mod bruttomarginalen (indtjeningsevnen). Novo og APM faldt i den første handel Novo Nordisk, som afholder kapitalmarkedsdag, åbnede 0,9 procent lavere i kurs 429. Novo Nordisk er sikre på, at udviklingsarbejdet med det ny GLP-1 diabetesbehandlingsmiddel, stiller den danske medicinalkoncern stærkt på markedet. - Vi er sikre på, at vi har det stof, der vil give os en førerposition på GLP-1 markedet, lød det fra Lars Rebien Sørensen. A.P. Møller Mærsk tabte 0,6 procent i den indledende handel og lå i kurs 51.800. Det skete dog uden, at investorerne fik nyt sendt via fondsbørsen fra rederigiganten. SAS investorerne afventer, at flyselskabet ved formiddagstid aflægger trafiktal for september. SAS åbnede uændret i kurs 79.",2006-10-06T08:18:57+00:00,
https://www.dr.dk/nyheder/penge/gn-ned-paa-resound-salg,"GN Store Nord tabte 6,7 procent i kurs 84, mens William Demant steg 3,2 procent til kurs 466, hvilket et ganske tæt på rekord. GN Store Nord er nået til enighed med schweiziske Phonak om salget af GN Resound, hvor GN Store Nord benyttede lejligheden til at nedjustere forventningerne for de resterende aktiviteter GN Netcom. - Prisen på 15,5 milliarder kroner er højere, end jeg havde ventet, så det er en super god pris. Det meste er imidlertid indregnet i aktiekursen, og nedjustering af headset-forventningerne trækker ned, udtalte analytiker Rune Møller fra Jyske Bank til RB-Børsen. William Demant op Rune Møller regner med, at den nye konstellation i høreapparatsektoren betyder, at GN/Phonak taber markedsandele, og at William Demant nyder godt af ændringen i sektoren. Godt at William Demant ikke købte GN Resound, lød det fra FIH. Belønningen er en opjustering af anbefalingen til ""akkumuler"" fra ""reducer"", og finanshuset venter en positiv kursreaktion i William Demant i de kommende uger. GN Store Nord nedjusterer forventningerne til de resterende aktiviteter. GN Netsom ventes at opnå en omsætning i 2006 på ca. 3,3-3,5 milliarder kroner, og et EBITA-underskud ca. 50 millioner EBITA er belastet af engangsudgifter på 155 millioner fra Hello Direct og af lagernedskrivninger. Amerikansk ordre præger Vestas Vestas blev aktuel med annonceringen af en gigant amerikansk vindmølleordre. Vestas har fået en ordre i USA på 78 stk. V80-1,8 MW vindmøller, som skal leveres i løbet af første kvartal 2007 til Marengo-projektet i staten Washington. Ordren påvirker ikke forventningerne til indeværende år, oplyser Vestas. Vestas steg 1,1 procent til kurs 158,8. Danisco investorerne kiggede mandag morgen mod Storbritannien, hvor sukkerproducenten, Tate & Lyle, meddelte, at aktiviteterne har udviklet sig som ventet. Danisco åbnede 0,1 procent lavere i kurs 476,50. Kilde: RB-Børsen",2006-10-02T07:48:56+00:00,
https://www.dr.dk/nyheder/penge/medicoselskaber-trak-boersen-i-minus,"De danske aktier lukkede i negativt terræn, da Coloplast tyngede med sit skuffende regnskab, mens William Demant dykkede i den sene handel. C20 lukkede 0,2 procent lavere i 379,65. Coloplast lukkede 3,3 procent lavere i kurs 453 efter et skuffende regnskab for tredje kvartal, hvor forventningerne til den organiske omsætningsvækst blev nedjusteret til 8-9 procent. Coloplast ventede tidligere en omsætningsvækst på 10 procent. Regnskabet fra Coloplast skuffede analytikerne med både omsætningen og driftsindtjeningen. Fald trods godt resultat Demant blev handlet 4,6 procent lavere til lukkekurs 442, efter en halvårspræsentation, der stort set var på linje med forventningerne. Dog var driftsoverskuddet og omsætningen bedre end ventet. William Demant fastholder forventningerne til 2006 baseret på fortsat succes med Oticon Delta. Jyske Banks analytiker Rune Møller fastholder sin 'reducer' anbefaling, og forventer, at kursen vil falde til et niveau omkring 360-365. TrygVesta lukkede 2,2 procent lavere til kurs 370,5, efter nedjustering i halvårspræsentationen af præmieindtægternes vækstprognose til 3 procent i 2006 fra tidligere ventet 4 procent, mens forventningerne til skadeforsikringsresultatet blev opjusteret. Første halvår gav et overskud på 1351 millioner kroner før skat mod 1227 millioner kroner i samme periode sidste år. Overskuddet for halvåret var lidt over analytikernes forventninger. Flot vækst hos FLSmidth FLSmidth, der bygger fabrikker til cement- og mineralindustrien, lukkede 2,0 procent højere i kurs 250, efter et flot halvårsregnskab med opjusteringer for helårets omsætning, driftsindtjening og overskud før skat. Opjusteringen skyldes hævede forventninger til cementmarkedet. Halvårsrapporten viste et højere end ventet overskud i driften (EBIT) på 266 millioner kroner, hvilket er en vækst på 76 procent.",2006-08-17T16:14:38+00:00,
https://www.dr.dk/nyheder/penge/fald-efter-optimistisk-start,"De danske aktier lukkede mandag med fald, selv om dagen var åbnet optimistisk efter stigninger i USA fredag. Svaghed i en række store europæiske selskaber, der skuffede med sine regnskaber skabte skepsis og trak kurserne ned. Det var især hollandske ABN Amro og norske Statoil, der slog tonen an. C20 tabte 0,6 pct. til 369,29, primært trukket ned af fald i A. P. Møller - Mærsk, mens DSV gik mod strømmen efter en positiv anbefaling fra amerikanske Bear Stearns. Fra morgenstunden var indekset en tur over 373, men stemningen vendte i løbet af dagen. Hollandske tal trak DSV op DSV steg 1,2 pct. til kurs 939 efter friske tal fra sektoren via det hollandske transportselskab TNTs regnskab, der viste pæne tal for andet kvartal. TNT befinder sig i transportsektoren, dog med et lidt andet kundesegment end DSV. Penge i vindmøller Vestas steg 0,8 pct. til lukkekurs 157,5. Investorerne noterede sig, at den indiske konkurrent Suzlon lørdag havde fremlagt et pænt halvårsregnskab, med en tredoblet omsætning. - Vestas' indiske konkurrent Suzlon kom mandag morgen med et stærkt halvårsregnskab. Regnskabet sætter endnu en gang fokus på, at det rent faktisk er muligt at tjene penge i vindmøllebranchen, og om hvorvidt Vestas' erklærede målsætning med en margin på 10 pct. i løbet af kort tid kan vise sig at være for konservativ, skrev FIH Capital Markets i en kommentar. De store internationale pensionkasser satser penge på vindmøller, heriblandt Vestas, skriver Wall Street Journal mandag. - Pensionskasser og kapitalfonde vælter penge ind i vindmølleindustrien., siger John Dunlop fra HSH Nordbank til avisen. Lavere trods anbefaling Danske Bank blev handlet 0,4 pct. lavere til kurs 224. Investeringsbanken Gudme Raaschou indledte mandag dækning af Danske Bank med anbefalingen ""akkumuler"" og et kursmål på 240. Det ventes, at synergieffekterne fra de irske aktiviteter er klar til at bidrage positivt, hurtigere end udmeldt. A.P. Møller - Mærsk lukkede 1,1 pct. lavere i kurs 44.100. Rederiets havneoperatør, APM Terminals, har indgået kontrakt om at drive Aqaba Container Terminal i Jordan de næste 25 år, i et joint venture med Aqaba Development Corporation (ADC). Ny insulin godkendt Novo Nordisk lukkede 0,6 pct. lavere i kurs 360. Insulinproducenten har mandag af EU fået godkendt den hurtigtvirkende insulin NovoRapid til behandling af gravide kvinder med diabetes 1. Novo Nordisk var inden åbning blevet sat på købslisten hos Jyske Bank, med forventninger til et stærkt regnskab og gode tal for bløderproduktet NovoSeven. Blandt sidepapirerne steg biotekaktien Topotarget 6,4 pct. til 38,5, da investorerne håber på godt nyt om selskabets middel til behandling af skader ved kemoterapi, Savene, inden for de nærmeste dage. TDC blev handlet 8,1 pct. højere til kurs 216,3, uden at investorerne fik nyt fra den kapitalfondsejede koncern.",2006-07-31T16:01:00+00:00,
https://www.dr.dk/nyheder/penge/banker-og-bo-steg-paa-stille-boersdag,"C20 indekset steg torsdag 0,5 procent til 371,05, hvilket var drevet af en pæn stigning i Danske Bank. Vestas' investorerne kunne glæde sig over en mindre ordre. A.P. Møller-Mærsk var i spil, efter rederiets havneoperatør gjorde sig bemærket på flere områder. A.P. Møller-Mærsk var torsdag handlet 0,7 procent lavere og lukkede i kurs 44.800. Der var torsdag rig aktivitet omkring rederiets havneoperatør APM Terminals, da kinesiske Shanghai International Ports vil købe 40 procent af containerhavnen Zeebrugge i Belgien, der ejes af APM Terminals. Det skrev shippingavisen Lloyd's List, men APM Terminals afviser at kommentere historien. Samtidig investerer APM Terminals og Cosco Pacific hver 378 millioner yuan (278 millioner kroner) i joint venturet med Tianjin Port Development Holdings. Britisk Vestas-ordre Vestas lukkede 1,0 procent højere i kurs 156. Vindmølleproducenten fik torsdag en britisk ordre til en samlet værdi af 13,6 millioner pund svarende til knap 150 millioner kroner. Nordea blev handlet 1,4 procent højere og lukkede i kurs 72. Trods det seneste pæne halvårsregnskabet fra banken vælger Goldman Sachs at fastholde kursmålet på 95 skroner Branchekollegaen Danske Bank blev handlet 1,8 procent højere til 223,5. Novo-regnskab på trapperne Novo Nordisk lukkede 0,8 procent lavere i kurs 361,5. Insulinselskabet er aktuel med halvårsregnskab i den kommende uge, og der er fortsat udfordringer, især med at få blødermidlet Novoseven godkendt til andre sygdomme, vurderede analytiker David Seemungal fra Standard & Poor's Equity Research. I USA bekræftede den såkaldte Beige Book de seneste nøgletal om, at den amerikanske økonomi er på vej ned i fart, udtalte chefanalytiker Johnny Bo Jakobsen hos Nordea Markets til RB-Børsen. Inflationen er moderat, og den amerikanske centralbank kan godt tillade sig ikke at sætte renten op på mødet i august, hvilket også er på linje med Nordeas forventning",2006-07-27T16:03:55+00:00,
https://www.dr.dk/nyheder/penge/sur-stemning-paa-aktieboersen,"Den cykliske gigant A.P. Møller - Mærsk trak fredag morgen lavere i kølvandet efter negative udmeldinger fra flere finanshuse om udsigterne for containerfragtaktiviteterne. Aktieboks: OMXC20 A.P. Møller - Mærsk tabte fredag 1,4 procent i åbningshandlen og lå i kurs 43.500. Rederiaktien er sat i fokus efter torsdagens udmelding fra analytiker Robin Byde fra investeringsbanken HSBC. Analytikeren regner med et underskud på driften af containerforretningen på 2 milliarder kroner i 2006, grundet faldende fragtraterne, og stigende omkostningerne fra de høje brændstofpriser. A.P. Møller - Mærsk er tættere på den endelige overtagelse af det australske slæbebåds-rederi Adsteam, efter bestyrelsen fredag anbefalede aktionærerne at tage mod købstilbuddet fra APMs datterselskab SvitzerWijsmuller. Det rapporterede den australske avis the Age. Bankaktier lidt lavere De danske bankaktier i C20-regi lå fredag lidt lavere, da Danske Bank åbnede 0,1 procent lavere i kurs 218,5, mens Jyske Bank tabte 0,2 procent til kurs 319,5. Nordea lå 0,4 procent lavere i 70,3. Novo Nordisk blev handlet 0,1 procent højere i kurs 365. Investorerne afventer meldinger fra insulin-konkurrenten, Eli Lilly, der er regnskabsaktuel, før det amerikanske marked åbner. Novo Nordisk blev torsdag sænket hos investeringsbanken Cheuvreux Nordic, der trimmede sit kursmål for insulinaktien til 405 kroner fra 411, mens anbefalingen lød på ""outperform"". Spekulation om Carlsberg Carlsberg blev handlet 0,2 procent lavere i kurs 421. Koncernen har 24 bryggerier i Vesteuropa. Finanshuset Lehman Brothers bliver ikke overrasket, hvis Carlsberg vil lukke flere bryggerier end den annoncerede lukning i Valby. Bryggeriaktien blev torsdag opjusteret til ""overweight"" fra ""equal weight"" af investeringsbanken Lehman Brothers. GN Store Nord åbnede fredag 1,3 procent højere i kurs 80. Torsdag var GN Netcom i rampelyset og modtog en pris for koncernens innovative headset GN 9350. Nye tankskibe til Torm Blandt sidepapirerne har rederiet Torm bestilt to nye tankskibe på Medium Range tankskibe på hver 51.000 ton dødvægt hos det kinesiske værft Guangzhou Shipyard International til en samlet værdi på 92 millioner dollar (543 millioner kroner). Skibene leveres i første halvår 2009 ifølge mæglere, skriver shippingavisen Lloyd's List fredag. Torm lå fredag morgen 2,1 procent lavere i kurs 263.",2006-07-21T07:55:08+00:00,
https://www.dr.dk/nyheder/penge/stigninger-efter-godt-nyt-fra-usa,"Størstedelen af aktierne på Københavns Fondsbørs lukkede onsdag med pæne stigninger på en dag, hvor bløde meldinger fra den amerikanske centralbankchef, Ben Bernanke, beroligede de rentebekymrede investorer. C20 vandt 0,6 procent til 361,98. Nordea var onsdagens stjerne efter sin regnskabspræsentation. Nordea lukkede 4,9 procent højere i kurs 69, efter den positive overraskelse fra bankens halvårsregnskab. Nordeas ordinære resultat steg til 1790 millioner euro (13,3 milliarder kroner) i årets første halvdel fra 1572 millioner euro i samme periode sidste år. - Vi gentager vores købs-anbefaling for Nordea. Samtidig hæver vi indtjeningen pr. aktie med 8,6 procent for 2006, mens vi fastholder vores kursmål på 110 skroner pr. aktie, skrev analytiker Mats Anderson fra Standard & Poor's Equity Research. I den øvrige banksektor steg Danske Bank 1,0 procent til kurs 213, mens Jyske Bank øgede 2,5 procent til kurs 308,5. Tysk aftale rammer Novo Nordisk Novo Nordisk tabte onsdag 2,6 procent og lukkede i kurs 361. Den tyske sammenslutningen af doktorer og sundhedsforsikringsselskaber besluttede tirsdag at sløjfe godtgørelsen af udgifter til diabetespatienter, der benytter insulinanaloger, og det kommer til at koste Novo Nordisk penge, vurderede analytiker Tero Weckroth fra investeringsbanken Dresdner Kleinwort. Investorerne bemærkede onsdag en ny alliance i den globale medicinalindustri, da Indiens største biotekselskab, Biocon, har indgået en aftale med den tyske medicinalgigant Bayer. - Aftalen med Bayer øger risikoen for et troværdigt indtog i Europa og USA, konstaterede analytiker Tero Weckroth, der tirsdag gav Novo en salgsanbefaling med et kursmål på 320 kroner Borerigge gav stigning A.P. Møller-Mærsk lukkede onsdag 1,2 procent højere i kurs 44.000. Rederiets afdeling for borerigge, Maersk Contractors, købte tirsdag to jackup-borerigge af norske Petrojack, der er under bygning i Singapore, for 420 millioner dollar (2,5 milliarder kroner). Maersk Contractors venter, at de nuværende høje rater for borerigge fortsætter, grundet den store aktivitet i markedet. Aktiviteten skyldes de skyhøje oliepriser, som får olieselskaberne til at lede og bore efter olie på fuld tryk. - Det er generelt for boreindustrien, at de meget høje oliepriser får olieselskaberne til at finansiere øget aktivitet. Og det er vi ikke så kede af, konstaterede Paul Carsten Pedersen, Chief Commercial Officer (CCO) for Maersk Contractors til RB-Børsen. DSV steg onsdag 2,7 procent og lukkede i kurs 936. Transportaktien fik en kortsigtet købsanbefaling af analytikerne fra FIH Capital Markets efter den seneste uges kraftige kursfald. Analytikerne mener, at bunden er nået på kort sigt og ser tre positive elementer i aktien, der understøtter købsanbefalingen: En høj organisk vækst og stigende indtjeningsmarginer i den oprindelige forretning, synergieffekten fra købet af det hollandske transportselskab Frans Maas, samt forventningen til et flot halvårsregnskab med mulighed for en opjustering fra vejtransportkoncernen. Så faldt Lundbeck Lundbeck blev onsdag handlet 1,1 procent lavere til kurs 140,5. Lundbecks salg af det antidepressive middel Lexapro i USA, via partneren Forest Laboratories, rammes hårdt af generisk konkurrence fra Pfizer-produktet Zoloft. Finanshuset Credit Suisse er bekymret for, hvad Forest Laboratories vil erstatte Lexapro med, når patentet udløber i 2012. Blandt sidepapirerne var Parken i spil og steg 3,0 procent til kurs 999. Underholdningsimperiet forventes onsdag at kunne fuldføre købet af fitnesskæden Fitness.dk.",2006-07-19T15:59:00+00:00,
https://www.dr.dk/nyheder/penge/solide-gevinster-ogsaa-til-vestas,"De danske aktier lukkede torsdag med solide gevinster, da C20 indekset steg 1,2 procent til 363,95. Lundbeck og Carlsberg var de eneste i eliteindekset med fald på en dag, hvor en positiv stemning prægede de globale aktiemarkeder. Største stigninger skulle findes hos Vestas og Novozymes. Vestas snurrer igen Vingerne hos Vestas snurrede, da vindmølleaktien lukkede 4,7 procent højere i kurs 155,0. Der kom positivt nyt fra en konference i Asien, ifølge administrerende direktør for Vestas Asia Pacific, Thorbjørn Rasmussen. - På konferencen har vi sat fokus på lovgivningen i Kina. Vi vil gerne have ændret systemet for afregning af energi fra vindmøller, og de kinesiske myndigheder har været her og lyttet til vores budskab, siger Thorbjørn Rasmussen på telefonen fra Bejing til RB-Børsen. Vestas kunne også notere sig, at det svenske energiselskab Vattenfall har fået lov til at bygge havvindmølleparken Kriegers Vindkraftpark i Østersøen. Anlægget kommer med sine 640 megawatt til at være det største i verden. Japan også varm på ethanol Novozymes lukkede 3,5 procent højere i kurs 395. Associated Press skrev, at den japanske regering blander sig nu i koret af lande, der vil satse på ethanolbrændstof til transportsektoren. Carlsbergs tyske datterselskab, Carlsberg Deutschland, har solgt bryggeriet Landskron Brauerei til Dr. Lobeck Stiftung. Analytiker Casper Runge Albæk fra Jyske Bank ser salget som et positivt træk, da det viser, at Carlsberg tager de nødvendige skridt for at øge rentabiliteten. Efter salget driver Carlsberg 4 bryggerier i Tyskland med en samlet kapacitet på 7,9 millioner hektoliter. Lundbeck faldt 1,9 procent til 132. Det antidepressive medikament citalopram fik lettere negativ omtale fra Institut for Rationel Farmakoterapi. Forventning om flere nedjusteringer APM-aktien lukkede 0,9 procent højere i 44.500. A.P. Møller - Mærsk er omgæret af spekulationer efter tirsdagens massive nedjustering, der er den første i en række ifølge vurderingen fra analysebureauet Standard & Poor's Equity Research. - Vores amerikanske økonomer venter, at der vil komme flere nedjusteringer fra selskaber, der har en stor afhængighed af væksten i verdensøkonomien. Shipping er en af de industrier, skriver Standard & Poor's Equity Research. Den amerikanske centralbank, FED, ventes at hæve renten til 5,25 procent i aften. Blandt sidepapirerne var spekulationerne om bryggeriet Royal Unibrew i søgelyset. Den islandske investorgruppe FL Group har øget den allerede omfattende investering i bryggeriet. Islændingene sidder nu på 20,5 procent af kapitalen i Royal Unibrew, der lukkede 5,2 procent højere i kurs 645. Simcorp kom i æteren med annonceringen af en ny ordre, hvilket gødede jorden for en kursfremgang på 4,6 procent til kurs 930. Det schweiziske kapitalforvaltningsselskab Baloise Asset Management har valgt Simcorp Dimension som sin fremtidige platform. FLSmidth og Potagua fusionerer FLSmidth og Potagua FLS gennemfører en skattepligtig fusion mellem de to selskaber med FLSmidth som det fortsættende selskab. FLSmidth lukkede 0,7 procent højere i kurs 215. Aktieanalytiker Holger Smitt fra Sydbank bemærker, at det er en fortsættelse af den allerede igangsatte proces, og gentager sin overvægtsanbefaling af FLSmidth. Anbefalingen er baseret på en positiv udvikling i ordreindgangen, forventningen om en præcisering/opjustering af helårsprognosen ved halvårspræsentationen samt muligheden for igangsættelsen af et aktietilbagekøbsprogram eller en ekstraordinær udbyttebetaling.",2006-06-29T16:18:13+00:00,
https://www.dr.dk/nyheder/penge/champagnebrus-paa-boersen,"De hårdt prøvede aktionærer fik et lille pusterum igen efter tre ugers hæsblæsende kursfald. Massive stigninger hev C20 indekset 2,6 procent op i 360,95. Vestas kørte i et enestående højt gear med DSV og Topdanmark som forfølgere. A.P. Møller-Mærsk og Danske Bank lagde en solid bund. Novo Nordisk gjorde det dårligst i C20-regi med torsdagens lille fremgang på 0,9 procent til kurs 345,5. Købelysten hos investorerne med trang til vindmølleaktier var intakt, da Vestas hoppede 8,8 procent højere til kurs 148,5. Dermed fortsatte Vestas de gode takter, som investorerne onsdag blev vidner til. Vindmøllebranchen fik et skulderklap af transport- og energiminister Flemming Hansen, hvilket blev fulgt til dørs med lovord fra EU-Parlamentet. To tredjedele af de penge, EU har afsat til forskning i energi, kommer til at gå til udvikling af vind-, vand- og solenergi. Vejtransportkoncernen DSV sluttede 6,5 procent højere i kurs 886. Forsikringsselskabet Topdanmark markerede sig med en fremgang på 4,7 procent til kurs 741, mens konkurrenten Trygvesta steg 1,8 procent til kurs 331,5. Danske Bank lukkede 2,2 procent højere i kurs 213,8. Banken udvider direktionen med tre nye ansigter og meddeler samtidig, at viceordførende direktør Jakob Brogaard fratræder næste sommer. Danske Bank meddelte yderligere, at den åbner en ny afdeling for forretningsudvikling, der skal styrke koncernens fokus på kundeservice. Afdeling får ansvaret for videreudviklingen af Danske Banks retailkoncept. Thrane & Thrane lukkede 9,0 procent højere i kurs 256. Kommunikationsselskabet præsenterede torsdag et fornuftigt regnskab, vurderede analytiker Poul Ernst Jessen fra Danske Equities. Thrane & Thrane havde en driftsindtjening på 127 millioner kroner, hvilket var i den høje ende af egen prognose og viste en fremgang på 15 procent Selskabet venter en omsætning på 1 milliarder kroner i 2006/07 med en overskudsgrad på 13-15 procent FLSmidth & Co. blev over middag handlet 10,3 procent op til kurs 215, efter at selskabet torsdag landede to ordrer, på ovnanlæg i USA, til en samlet værdi på 44 millioner dollar (260 millioner kroner) Den ene ordre er til en ny produktionslinie på Essroc-cementfabrikken, der ejes af italienske Italcimenti. FLSmidth har i 2006 offentliggjort en lind strøm af ordrer til det amerikanske marked, der af koncernen ventes at blive det vigtigste i år. - Vi håber, at ordren åbner nye muligheder for os hos Italcimenti, der er blandt de største cementkoncerner i verden, siger direktør Jørgen Huno Rasmussen til RB-Børsen. Pharmexa steg 13,8 procent til kurs 22,3. Kreftklinikken på Rikshospitalet-Radiumhospitalet i Norge har indsendt ansøgning om at starte et fase II forsøg med Pharmexas lungekræftmedikament (GV1001). Senere blev det meddelt, at den amerikanske konkurrent Geron har tabt sagen mod Pharmexa om retten til såkaldte telomerasebaserede kræftvacciner. Geron vil appellere afgørelsen.",2006-06-15T15:39:26+00:00,
https://www.dr.dk/nyheder/penge/apm-traekhest-omxc20,"Øverst på dagens dagsorden på aktiemarkedet stod regnskabsaktuelle Danisco, men sukker- og fødevareingrediensvirksomhedens halvårspræsentationen kunne ikke inspirere investorerne. Det blev derimod til en solid indsats fra aktierne i A.P. Møller Mærsk, der var hovedårsagen til en fin gevinst på 0,36 pct. i OMXC20 indekset, der lukkede i 378,48. Mange investorer stod forbløffet og kiggede på Københavns Lufthavnes aktier, mens Vestas tog den efterhånden vante rolle som dagens taber i C20-regi. Marginal stigning til Danisco Danisco-aktien steg marginale 0,12 til kurs 455. I halvårspræsentationen gentog Danisco sin helårsprognose, hvor de venter en driftsindtjening på 2,3-2,5 mia. kr. før ekstraordinære poster og en omsætning på 20,5-22,0 mia. kr. i regnskabet 2005/06. - Den organiske vækst skuffer en smule, og det er især i Vesteuropa, at salget har været lavere, siger Sydbank-analytiker Brian Kirk til RB-Børsen. Sukkerdelen indeholder ingen overraskelser for Brian Kirk, der mener, at Danisco vil holde kortene tæt til kroppen, indtil den nyligt vedtagne sukkerreform i EU bliver fældet ned på papir. APM fik køberne tilbage APM's B-aktier steg 1,94 pct. til kurs 62.900. EU-Kommissionen seneste dages fokus på prissamarbejde har skabt lidt uro, men beroligende meldinger til investorerne fra Danmarks Rederiforening onsdag og og fra A.P. Møller-Mærsk i dag fik køberne tilbage på banen. - Vi venter ikke, at det vil påvirke vores forretning nævneværdigt på nuværende tidspunkt, og vi må afvente et endeligt overblik over den fremtidige lovgivning, før vi kan tage stilling til situationen på længere sigt, lyder den officielle kommentar fra A. P. Møller - Mærsk til RB-Børsen. Kortvarig rekord til lufthavnen Lufthavns-aktien var tiltænkt en rolle som illikvid kæmpe på fondsbørsen efter Macquaire's opkøb af aktiemajoriteten, men nogen vil det anderledes. Aktier i Københavns Lufthavne steg 1,34 pct. til kurs 2038 efter at have sat rekord ved middagstid i kurs 2110. Der kan være tale om shortcovering, vurderer en anonym handler over for RB-Børsen. Generelt har analytikerne svært ved at se den store fidus i at købe lufthavnsaktier til de nuværende kurser. Genmab op Blandt sidepapirerne lukkede Genmab-aktien 3,5 pct. højere i kurs 134,5. Konsolidering i biotek-sektoren kan øge interessen for aktier i Genmab, vurderer flere analytikere, efter at verdens største biotekselskab, amerikanske Amgen, for 2,2 mia. dollar (13,6 mia. kr.) har købt Abgenix, der ligesom Genmab forsker i og udvikler antistoffer. Prisen svarer til en præmie på 54 pct. - Handlen understreger den potentielle værdi af Genmab, og viser at branchen er klar til konsolidering, siger Dr. Sally Bennet fra ING til RB-Børsen. Lundbeck uændret Lundbeck-aktien lukkede uændret i kurs 126,25, efter at finanshuset Citigroup i en analyse vurderer, at den danske medicinalkoncern enten vinder eller indgår forlig i patenttvisten om antidepressivet Lexapro. Tidligere har Lundbecks administrerende direktør, Claus Bræstrup, over for RB-Børsen, sagt, at et forlig mellem Lundbeck og Ivax Pharmaceuticals er en reel mulighed. Branchekollegaen Novo Nordisk tabte 1,31 pct. til 339,00. I dagens første timer indkasserede Vestas-aktien nogle dybe stød, hvilket grundlagde tabet i Vestas-aktien på 3,44 pct. til lukkekursen 91,25. Den amerikanske Kongres kan ifølge The New York Times hindre en offshoremøllepark i Nantucket Sound ved Cope Cod i at blive til virkelig. Harboe ned Harboes Bryggeri havde lavere organisk vækst i andet kvartal og investorerne skar derefter 4,49 pct. af Harboe-aktien som lukkede i kurs 234. Color Print fastholdt forventningerne til helåret i sin halvårspræsentation. Efterfølgende fastholdt Color Print morgenstundens stigning på 3,28 pct. og lukkede i kurs 435.",2005-12-15T17:21:42+00:00,
https://www.dr.dk/nyheder/penge/farvel-til-kfx-og-goddag-til-omxc20,"I dag må investorer, der er interesserede i de tyve største danske aktier, sige farvel til KFX-indekset og goddag til OMXC20. Det nationale indeks over de 20 mest handlede aktier i Danmark skifter nemlig navn, når Københavns Fondsbørs åbner handlen i dag klokken 9. Indeksene OMXS30 og OMXH25 bliver eliteindekset over de største henholdsvis svenske og finske aktier. Samtidig lancerer OMX, der ejer Københavns Fondsbørs, samt børserne i Stockholm og Helsingfors, tre fælles benchmark-indeks for henholdsvis large-, mid- og small cap selskaber.",2005-10-03T06:47:00+00:00,
https://www.dr.dk/nyheder/penge/procents-fald-efter-timers-handel,"Eliteindekset C20 har fået endnu et rap over fingrene og er efter godt to timers handel nede med 2 procent. Kun ét selskab har plus på kurskontoen, nemlig Lundbeck. Selskaberne på fondsbørsen er kommet under fornyet pres. C20 er nede med 2 procent i indeks 375,48. Udviklingen efter åbningen var ellers præget af en stabilitet, hvor indekset hverken faldt eller steg. Men da de øvrige europæiske børser begyndte at falde, ser det ud til at de danske selskaber bliver tynget ned af de europæiske kolleger. Lidt over elleve ser det ud til at G.N. Store Nord har fået det værste rap med et fald på 4,6 procent. G.N. Store Nord ligger dermed i kurs 66,75. Lundbeck lyser som eneste selskab op i C20. Medicinalselskabet er oppe med 0,75 pct. Indekstunge A.P. Møller-Mærsks B-aktie er nede med 2,00 procent i kurs 48.900, mens konkurrenten Torm også har måttet se de røde tal i øjnene. Rederiet ligger med minus 3,56 procent i kurs 244. Også vindmølleproducenten Vestas er ramt. Selskabets aktie er faldet med 3,30 procent til kurs 145.",2006-05-22T09:14:00+00:00,
https://www.dr.dk/nyheder/penge/aktieuroen-fortsaetter,"Uroen på aktiemarkedet vendte tilbage, og C20-indekset lukkede i 450,27 med et tab på 1,1 procent og fulgte dermed tendensen fra de europæiske markeder, der alle endte i minus. Den helt store nedtur i C20 blev dog afværget, da det amerikanske ISM-erhvervsbarometer viste en pæn stigning til 52,3 i forhold til de forventede 50. Værdier over 50 peger mod vækst i økonomien. Danske Bank toneangivende Danske Bank, som er meget toneangivende for udviklingen i C20, tog også imod sin del af nedturen. aktien lukkede 1,3 procent lavere i kurs 257,0. Transportaktierne faldt De store danske transportaktier A.P. Møller - Mærsk, D/S Torm og DSV understregede dagens udvikling på fondsbørsen. Alle tre aktier lukkede med betydelige fald. APM lukkede i kurs 57.700 med et fald på 0,7 procent, Torm blev sendt markante 2,2 procent ned til kurs 362, og DSV tabte 2,0 procent og sluttede i kurs 954. Novo Nordisk fortsatte nedturen Aktien tabte 2,1 procent og sluttede i kurs 475. Alm. Brand Henton ændrede i en analyse anbefalingen af aktien til ""salg"" fra ""neutral"" og fastholdt kursmålet 530. Analysen konkluderer, at aktien er på vej mod en korrektion med mål i 449, 425 og måske 403.",2007-03-01T16:44:00+00:00,
https://www.dr.dk/nyheder/penge/kun-c20-aktier-ender-i-minus-2009,"En opgørelse foretaget af RB-Børsen på baggrund af data fra Bloomberg News viser, at C20 indekset er steget 36 procent siden nytår sidste år. Ni aktier i indekset er steget mere end det, mens de resterende er steget mindre eller ligefrem faldet for Genmabs og Lundbecks vedkommende. Toppen af listen Fem af de tyve aktier er mere end fordoblet i kurs. Det drejer sig om NKT, Danske Bank, FLSmidth, Carlsberg B og Sydbank med stigninger på mellem 100 procent for Sydbanks vedkommende - en fordobling - og en stigning på 190 procent - næsten en tredobling - for NKTs vedkommende. William Demant, Nordea, DSV og Danisco er alle steget mere end indekset, mens stigningerne ligger i intervallet fra 84 procent for WDH's vedkommende til 55,1 procent for Daniscos vedkommende. Midten af listen Novozymes, Novo Nordisk og de to A.P. Møller-aktier har begge tocifrede kursstigninger, men de er dog mindre end indeksets generelle stigning på 36 procent Aktierne i Vestas, Topdanmark, Jyske Bank, Trygvesta er alle steget med små encifrede procenter i årets løb. Genmab mistede 60 procent Agterlanternen er Genmab, der har fået barberet 60 procent af sin værdi sammenlignet med kursniveauet ved indgangen til i år, mens Lundbeck er reduceret med 15 procent. Aktionærerne i Genmab har således mistet 5,6 mia. kr. i kursværdi, da den samlede kursværdi nu kan opgøres til 3,7 mia. kr. Lundbeck aktionærerne har vinket farvel til 3,3 mia. kr. og fået reduceret den samlede værdi af selskabet til 18,6 mia. kr.",2009-12-28T10:26:00+00:00,
https://www.dr.dk/nyheder/penge/vestas-i-nye-gearkasseproblemmer,"Det ultralikvide danske C20 indeks lukkede med en lille stigning på 0,1 procent til kurs 429,42. Dagen var præget af rolig handel hen mod eftermiddagens rentemøde i Den Europæiske Centralbank, hvor centralbanken som ventet hævede renten til 3,5 procent. Centralbankchef Jean-Claude Trichet udtalte, at banken ikke har travlt med at hæve renterne yderligere. Efter rentemødet blev C20 indekset handlet marginalt højere. Vestas har igen gearkasseproblemer og faldt, mens Nordea fik ros af Alm. Brand-Henton og steg. Problemer i britisk vindmøllepark Vestas tabte 0,8 procent til kurs 227,3. Vindmølleproducenten er endnu engang blevet ramt af gearkasseproblemer. Denne gang er der problemer med ni af vindmøllerne på den britiske havvindmøllepark Kentish Flats. Vestas har tidligere haft massive problemer med gearkasser i vindmøllerne i Horns Rev vindmøllepark. Der er dog ikke tale om samme slags vindmøller ved Kentish Flats som ved Horns Rev. - Man bliver bekymret for, om der er nogle parallelle problemer. Vi ved godt, hvad der skete, og hvad det kostede på Horns Rev. Det var ikke kun gearkasserne, der var problemet på Horns Rev, men også mange andre ting, og man bliver bekymret for, om det er nogle af de ting, der gentager sig, sagde analytiker fra Alm. Brand-Henton Stephen Rammer til RB-Børsen. Nordea godt rustet Nordea, der lukkede 0,6 procent bedre i kurs 81,8, fik hævet sit kursmål af Alm. Band Henton. Kursmålet lyder nu på 100 kroner fra 95 kroner, mens ""køb"" anbefalingen bliver fastholdt. Nordea holdt kapitalmarkedsdag i onsdags. - Vores tiltro til, at Nordea står godt rustet til at tage en forholdsvis stor del af den fremtidige vækst på de nordiske markeder, er blevet styrket efter kapitalmarkedsdagen, hedder det i en kommentar fra Alm. Brand-Henton. Group 4 Securicor var dagens højdespringer blandt C20 medlemmerne. Group 4 steg 3,7 procent til kurs 19,7. Group 4 er tirsdag næste uge aktuel med sin markedsopdateringsdag. Auriga har købt insektbekæmpelsesmidlet acrinathrin af Bayer Cropscience med henblik på benyttelse i datterselskabet Cheminova. Cheminova har siden 2002 haft licens til midlet i Europa, men kan nu erobre hele verden. Auriga sluttede 3,1 procent højere i kurs 150. Spekulationer om Genmab Genmab imponerede med en fremgang på 5,3 procent til kurs 330,5. Der florerer opkøbsspekulationer om biotekselskabet i markedet. Genmab fik samtidig pæne ord med på vejen af Gudme Raaschou, der hævede Genmabs kursmål til 325 fra 300. Blandt de nynoterede papirer steg Rovsing voldsomme 32,9 procent til kurs 16,6.",2006-12-07T17:01:03+00:00,
https://www.dr.dk/nyheder/penge/europaeiske-aktier-i-dyk,"Københavns Fondsbørs lukkede torsdag med tab og fulgte tendensen på de europæiske markeder, der alle lå i rødt. C20 lukkede 0,9 procent lavere i 389,54, hvor Novo Nordisk var eneste papir med kursgevinst. Blandt sidepapirerne blev Bavarian Nordic handlet lavere efter usikkerhed om en retskendelse i USA. Novo Nordisk lukkede 0,2 procent højere i kurs 427,5. Medicinalaktien er steget mere end 10 procent siden selskabets kvartalsrapport, og nyhedsstrømmen vil sørge for at holde aktien flydende på kort sigt, vurderer analytiker Martin Parkhøi fra Danske Equities. Ifølge analytikeren vil Novo Nordisk bruge sin kapitalmarkedsdag den 6. oktober på at fortælle om forskning og udvikling samt salg og markedsføring. - Selskabet vil muligvis afsløre fase I-data på sin Novoseven-analog og hoveddata fra et fase II-studie på Liraglutide i Japan (som bør være meget stærkt), skriver Martin Parkhøj, der også regner med, at Novo Nordisk vil kommentere ekspansionen af selskabets profitable væksthormon-forretning. Ingen solstrålehistorier i C20 GN Store Nord lukkede 0,3 procent lavere i kurs 86,8. Køb Plantronics lød rådet onsdag fra den farverige CNBC-vært Jim Cramer, der bestyrer programmet ""Mad Money"". Med udgangspunkt i 12 love, der er vedtaget i Californien, anbefaler Cramer seerne til at investere i blandt andet GN Store Nords amerikanske konkurrent. Det skriver Bloomberg News. Danske Bank blev handlet 0,2 procent lavere til lukkekurs 221. De nordiske konkurrenter har klaret sig bedre end Danske Bank, der er faldet cirka 4 procent den seneste måned. Bankaktien vil genvinde noget af det tabte, bemærkede FIH Capital Markets, der gav anbefalingen ""køb"" med kursmålet 235. Vestas lukkede 2,1 procent lavere i kurs 160. Vindmølleproducenten modtog en ordre på 18 stk. V90-2,0 MW vindmøller med en total installeret kapacitet på 36 MW. Den australske vindenergiproducent, Babcock & Brown Wind Partners, øgede sit underskud efter forsinkelser med opkøb og mangel på vind ved nøgleområder reducerede salget. Nu letter selskabet foden fra opkøbspedalen og koncentrerer sig om at konsolidere de nye enheder i 2007. SAS ned trods gode takter SAS lukkede 2,8 procent lavere i kurs 70. Passagertrafikken i SAS Gruppen steg 3,6 procent i august sammenlignet med samme måned sidste år, oplyste SAS. Yield'en for gruppens største enhed, Scandinavian Airlines, steg i juni 11 procent efter en stigning i juni, og den ventes at være positiv i august. Fremgangen i august ventes dog lavere end i juli, skrev SAS. A.P. Møller - Mærsk blev handlet 1,6 procent lavere til lukkekurs 49.100 og fik dermed skåret lidt af onsdagens gevinst på 3,3 procent. Bavarian Nordic var handlet 6,4 procent lavere til lukkekurs 398,5. Der var uenighed om tolkningen af den foreløbig kendelse ved U.S. International Trade Commission (ITC), og Bavarian Nordic vil appellere kendelsens gyldighed. Carlsberg påvirket af norsk ølmarked Carlsberg blev handlet 0,9 procent lavere til lukkekurs 461. Carlsberg investorerne bemærkede, at det norske bryggeri Hansa-Borg i Bergen pønser på en fusion med det nordnorske bryggeri Mack i Tromsø og Aass i Drammen vest for Oslo. - Dommeren ved U.S. International Trade Commission udstedte i dag sin foreløbige kendelse, hvoraf det fremgår, at Acambis koppevaccine (MVA3000) krænker to af Bavarian Nordics patenter på Modified Vaccinia Ankara (MVA), og at Bavarian Nordics patenter kan håndhæves, vurderede Bavarian Nordic. Acambis har den modsatte holdning, fremgik det af en tidligere udtalelse fra det britiske selskab ifølge Dow Jones.",2006-09-07T15:28:00+00:00,
https://www.dr.dk/nyheder/penge/vestas-trak-c-20-aktierne-ned,"Onsdagen positive åbning på de europæiske børser vendte hurtigt rundt i den indledende handel. C20 var også præget af den negative stemning og faldt 0,2 procent til 440,56. C20-nedgangen var godt hjulpet på vej af Vestas samt Novo Nordisk, der faldt 1,3 procent. til 337,5. Vestas aflagde onsdag årsregnskab, hvor de store overraskelser udeblev. 2007-tallene lå en anelse over analytikerprognoserne. Vestas leverede en omsætningsvækst på 26 procent. og en stigning i driftsindtjeningen på 115 procent. i 2007. Driftsmarginalen steg til 9,1 procent fra blot 5,2 procent i 2006. Den forbedrede indtjening skyldtes forbedrede priser og vilkår, samt styrkede interne processer og flow i produktionen. Dårlig kundetilfredshed Dog havde Vestas en katastrofal dårlig analyse af kundetilfredsheden, samt dalende markedsandele, hvilket var med til at få aktien til at styrtdykke 5,1 procent til kurs 519. Danske Bank fortsatte onsdag den positive fremgang med en stigning på 2,1 procent. til 194,75, mens Nordea endte 0,3 procent lavere i 75. To udenlandske bankregnskaber skuffede investorerne onsdag. Svenska Handelsbanken faldt 6,6 procent, efter bankens driftsindtjening skuffede, mens den britiske storbank HBOS ved dansk lukketid lå 7,2 procent lavere. Cantor Index vurderede, at det især er udsigterne for kredit- og realkreditmarkedet, som tyngede HBOS-aktien. Topdanmark frem Topdanmark oplevede onsdagens største C20 fremgang på 2,5 procent. til 812, mens Trygvesta steg 1,4 procent til 391. Fremgangen hos forsikringsselskaberne kan skyldes en pæn regnskabspræsentation fra det britiske forsikringsselskab Royal & Sun Alliance, som blandt står bag Codan her i Danmark. Anbefalingen af D/S Norden rykkes ned til i ""hold"" fra ""køb"" af analytikerne hos ABN Amro. Aktien faldt 0,5 procent til 556. Jeudans koncernchefen Per Hallgren venter, at der vil komme gode opkøbsmuligheder i fremtiden. - I forhold til for 12-18 måneder siden har tingene på ejendomsmarkedet ændret sig. Billedet er ved at vende og antallet af købere er faldet, mens antallet af sælgere er stort det samme. Men de kan snart blive flere, vurderer han. Jeudan steg 3,6 procent. til 600. Kemisk opkøb Cheminova, der er datterselskab af Auriga Industries, køber den resterende del af Pytech Chemicals, oplyser Auriga. Den endelige overtagelse ventes i marts, når parterne har færdiggjort de nødvendige definitive aftaler om transaktionen, der samlet ventes at få en mindre positiv indflydelse på resultatet i Cheminova i år. Auriga lukkede 0,9 procent lavere i 109. Parken Sport & Entertainment og en minoritetsaktionær har indgået aftale med kredsen bag det islandske aktieselskab, Midi, om salg af samtlige aktier i Billetlugen. Parkens ejerandel var 55 procent. Parken Sport & Entertainment lukkede 0,9 procent højere i kurs 1.190 Vest",2008-02-27T16:26:07+00:00,
https://www.dr.dk/nyheder/penge/lavere-trods-gode-us-jobtal,"Den danske fondsbørs var i dag præget af en svingende stemning. Det vigtige C20 indeks svingede omkring neutral indtil offentliggørelsen af den amerikanske arbejdsmarkedsrapport sent i eftermiddag. Der blev i november skabt 132.000 nye jobs i USA, hvilket var en anelse bedre end ventet, idet analytikerestimatet lå på 100.000. Samtidig blev jobtallet for september og oktober oprevideret 42.000. C20 indekset faldt, 0,1 procent til 429,13, på nyheden efter i første omgang at havde været handlet højere, men frygten for højere lønninger og en faldende dollarkurs tog til sidst over. Stort potentiale for Icepower Bang og Olufsen var i positivt fokus, efter at der var nyt om selskabet Icepower, som B ejer 90 procent af. Icepower, der producerer avanceret digital forstærkerteknologi, har en driftsmarginal på 30 procent med en omsætning på 100 millionerer kroner. Selskabet ser samtidig overordentlig lyst på fremtiden, hvor markedspotentialet vurderes til 10 milliarder kroner. Icepower er i besiddelse af en række vigtige patenter indenfor de såkaldte klasse D forstærkere, som B benytter i deres automotive satsning. B automotive er højteknologiske lydsystemer, der installeres i blandt andet Audis eksklusive bilmodeller. Ligeledes leverer Icepower teknologi til mange af Samsungs mobiltelefoner. Nyheden fik også Spar Nord til at anbefale et køb af B i dagens handel. Nyheden satte power på B kurs, som steg 1,6 procent til kurs 692. Kursgevinst til Novo Nordisk A.P. Møller - Mærsk lukkede 0,4 procent lavere i kurs 52.500. Maersk Tankers er nu klar med en helt ny serie produktskibe, der skal bygges på Guangzhou-værftet i Kina. Den nye serie omfatter et antal skibe på 39.000 ton dødvægt. Novo Nordisk har fået en kursgevinst på 100 millionerer kroner, efter at GlaxoSmithKline har indgået en aftale om køb af det britiske biotekfirma Domantis for en kontantsum på 230 millionerer britiske pund, svarende til 2,6 milliard kroner. Novo Nordisk har været minoritetsaktionær i Domantis siden december 2005 og koncernens aktier endte 0,6 højere i kurs 457,0. Genmab fortsætter op Genmab, der netop missede optagelse i C20, fortsatte sin kurs mod himlen. Genmab har været præget af stærke opkøbsrygter, men Jyske Bank vurderede i dag, at et opkøb ikke er lige på trapperne. Årsagen til kursstigningen skal i stedet findes i sandsynligheden for en indgåelse af en snarlig partnerskabsaftale, omhandlede det altafgørende medikament HuMax-CD20, vurderes det. Genmab steg 7,4 procent til kurs 355. Olicom fik en teknisk knockout på fondsbørsen, efter at ventureselskabet efter flere mislykkedes forsøg endelig fremlagde regnskab efter lukketid torsdag. I regnskabet skrev Olicom, at selskabet stadig ikke har afsluttet forhandlingerne med en ny investor og tallene viste at egenkapitalen er væk. Olicom tabte fredag 15,2 procent til kurs 4,0.",2006-12-08T16:59:00+00:00,
https://www.dr.dk/nyheder/penge/valg-i-usa-presser-medicinalaktier-i-bund,"Det danske C20 indeks kunne fredag ikke holde gejsten og faldt 0,51 procent til 426,53. Der blev dermed ikke delt weekend gaver ud til investorerne på en dag, hvor især Novo Nordisk trak ned. Novo Nordisk sluttede skidt Novo Nordisk fulgte den globale negative kursudvikling i medicinalaktierne og faldt 2,0 procent til kurs 441,0. Det var især den demokratiske valgsejr i USA, der pressede medicinalaktierne. Demokraterne har offentliggjort, at en sundhedsreform, der er fokuseret på medicinpriserne, har høj prioritet. Samtidig anbefalede Amagerbanken deres investorer med kort horisont at sælge Novo-aktier. Tendensen påvirkede også Lundbeck, der lukkede 0,2 procent lavere i kurs 142,5. Lundbeck kom fredag i fokus på nyheden om, at kopimedicinalkoncernen Teva har appelleret dommen om en patenttvist med Lundbeck. Sagen havde i sin tid markedets store interesse. Skidt dag for bankerne Fredag var en skidt dag for bankaktierne. Danske Bank sluttede med et fald på 0,2 procent i kurs 252,0. Det var stadig købet af Sampo Bank, der spillede en central rolle. Det fik både Chevreux og Alm. Brand Henton til at opjustere deres kursmål på bank-aktien. Den negative stemning trak dog Danske Bank lavere. - Det er vores vurdering, at Sampo Bank er et godt match for Danske Bank på flere områder. Vigtigst af alt står Sampo godt på markeder, hvor Danske Bank ikke er til stede, skrev Alm. Brand Henton. Den anden bankaktie på C20, Nordea, havde også en dårlig dag og lukkede 1,2 procent lavere i kurs 81,0. Det var Danske Banks opkøb af Sampo Bank, der påvirkede Nordea negativt. - Med de nuværende markedspositioner har Danske Bank skabt en større konkurrent til Nordea, hvor Danske Bank virker lige så stærk på det samlede nordiske marked, vurderede Alm. Brand Henton. A.P. Møller-Mærsk faldt 0,4 procent til kurs 54,600. Mærsks konkurrent Hanjin Shipping kom med et svagt regnskab, hvor det koreanske selskab bemærkede at højere udgifter til brændstof og lavere fragtrater rammer indtjeningen. TrygVesta trak op Dagens positive nyhed kom fra TrygVesta. TrygVesta steg 0,9 procent til kurs 397, efter Danske Equities opjusterede sin fair værdi af TrygVesta til 446 kroner, og fastholdt samtidig sin ""køb""-anbefaling. Tryg i Danmark, der er storaktionær i TrygVesta, købte fitnesskæden Sats for 1,3 milliarder kroner Købet er i tråd med Tryg i Danmarks strategi om, at investere i tryghedsskabende aktiviteter. Blandt de illikvide papirer, udskød Olicom sin regnskabsaflæggelse grundet juridiske problemer. Aktien endte i plus 6,8 procent i kurs 4,9 efter en del udsving. Bodilsen forsatte sin slingrekurs og endte 29,7 procent lavere i kurs 13,0.",2006-11-10T16:26:55+00:00,
https://www.dr.dk/nyheder/penge/apm-trykkede-stemningen,"C20 endte 0,7 procent lavere i 392,13, da eliteindekset led under kursfald hos A.P. Møller - Mærsk trods beroligende udmeldinger fra ledelsen om integrationen af P&O Nedlloyd. Carlsberg gik til weekend som dagens vinder blandt C20 medlemmerne med en lille stigning. De europæiske aktier fik et lille løft, da de amerikanske forbrugerpriser ved eftermiddagstid mindskede investorernes inflationsfrygt. Integration efter planerne A.P. Møller-Mærsk lukkede 1,6 procent lavere i 48.200. Ifølge shippingavisen Lloyd's List satte Eivind Kolding endnu engang fokus på integrationen af P&O Nedlloyd. Det sker, efter at Kolding torsdag havde sået tvivl om løsningen af it-problemerne. Eivind Kolding udtalte ifølge shippingavisen Lloyd's List, at integrationen af containerrederiet P&O Nedlloyd er gået ""meget godt"" og er forløbet efter planerne. Carlsberg op efter Carnegie-anbefaling Carlsberg blev handlet 1 procent højere i kurs 478, efter at investeringsbanken Carnegie hævede anbefalingen af Carlsberg til ""outperform"" fra ""neutral"", og vurderede, at kursen bør nå 525 inden for seks måneder. Carnegie forventer en forbedret margin fra Carlsbergs side, dels gennem omkostningsreduktioner, dels gennem execellenceprogrammer, der fokuserer på en forbedring af marginerne i salgsdelen. Novo Nordisk ikke truet Novo Nordisk lå 0,9 procent lavere i kurs 434,5. Den internationale diabeteskonference, EASD, i København denne uge har ikke åbenbaret nye trusler mod Novo Nordisks forretning. Det vurderede analytiker Martin Parkhøi hos Danske Equities og fastholder anbefalingen ""køb"". Samtidig tilbageviste administrerende direktør, Lars Rebien Sørensen, at Novo Nordisk er sejlet agterud i forhold til GLP-1 produkter, sådan som flere analytikere har peget på. William Demant lukkede 2,4 procent lavere i kurs 421, uden at høreapparatproducenten havde sendt nyt ud til investorerne via Københavns Fondsbørs. NKT køber tjekkiske Kablo Elektro NKT blev handlet 2,6 procent højere til kurs 410,5. NKT Cables køber tjekkiske Kablo Elektro for 835 millioner kroner på gældfri basis. NKT Cables bliver dermed den toneangivende vesteuropæiske udbyder af kabelprodukter på det østeuropæiske marked. Analytiker Holger Smitt fra Sydbank anser opkøbet for at være positivt, idet det styrker fodfæstet i Østeuropa og skaber synergieffekter. Blandt sidepapirerne steg Brdr. Hartmann massive 7,1 procent til kurs 227. Støbepapemballageproducenten har solgt sit domicil i Lyngby til BRFkredit. Salget giver selskabet en gevinst på driftsindtjeningen (EBIT) før skat på 60 millioner kroner Det ændrer dog ikke forventningerne til hele 2006. Parken Sport & Entertainment smed gårsdagens stigning plus lidt ekstra. Investorerne havde tabt interessen for aktien, og den måtte se et fald på hele 6 procent til 1400. FCK havde ellers leveret, hvad mange ville kalde et positivt resultat ved onsdagens kamp mod Benfica, der endte 0-0.",2006-09-15T15:39:00+00:00,
https://www.dr.dk/nyheder/penge/de-tunge-aktier-trak-omxc20-ned,"Fra mandagens første fløjt lå de danske aktier i negativt terræn, da de store fald i fredagens amerikanske markeder forplantede sig til de europæiske aktiemarkeder umiddelbart efter Fondsbørsens åbning. Som dagen forløb, blev morgenstundens solide tab dog reduceret, og C20 indekset endte 1,00 procent lavere i 380,61. Aktier fra Danske Bank og A.P. Møller Mærsk (APM) havde de to største anparter i faldet hos C20-indekset. APM's B-aktier tabte 1,66 procent til kurs 59.100. Dermed fortsatte aktierne fra container- og oliegiganten den negative tendens fra seneste uge. Danske Bank måtte se sine aktier tabe 2,02 procent til kurs 218,75. Vestas ramt af negativ aktieanalyse Vestas-aktien blev dagens største taber i C20-indekset og fik reduceret sin værdi med 3,12 procent til kurs 101,00. Vindmøllekoncernen er kommet i fokus, efter at administrerende direktør i Dansk Aktie Analyse (DAA), Peter Falk-Sørensen i mandagens udgave af Jyllands-Posten lancerer en hård kritik af Vestas og gældsforøgelsen i koncernen. - Det er nok den aktie, børsmæglerbranchen herhjemme tjener flest penge på, og markedet er alt for ukritisk over for aktien, lød fra Peter Falk-Sørensen over for RB-Børsen. Analytiker Henrik Breum fra Danske Equities kritiserede mandag Peter Falk-Sørensens beregninger, der viste, at gælden hober sig op hos Vestas, og at vindmølleproducentens derfor snart må udvide aktiekapitalen. - Fejlen er, at Dansk Aktie Analyse ser en meget stor del af nedjusteringen i november som penge direkte ud af kassen. Men den største post i nedjusteringen var de øgede hensættelser, og de øger ikke gælden, selv om de selvfølgelig på et tidspunkt bliver en del af pengestrømmen, sagde Henrik Breum mandag til RB-Børsen. TDC-aktien trodsede dagens sure marked Kun tre OMXC20 medlemmer lukkede i plus, da aktier fra Nordea oplevede en fremgang på 0,78 pct. til kurs 65,00, mens et marginalt plus hos ØK fik aktien op i kurs 612. Dagens mest positive indslag kom dog fra opkøbsaktuelle TDC, der kunne notere en fremgang på 1,95 procent til kurs 392,50. Stigningen i TDC-aktien fredag og mandag kan kun forklares med hedgefondes dækning af tidligere solgte positioner i et aktiemarked, der er støvsuget for frie TDC-aktier. Det vurderer analytiker Peter Moltke fra Gudme Raaschou over for RB-Børsen. Novozymes-aktien tabte 2,10 procent og lukkede i kurs 327. Det sker dagen inden selskabets helårspræsentation. Blandet dag for sidepapirerne Blandt sidepapirerne kom DLH i fokus. Aktier i trælastkoncernen DLH lukkede 2,63 procent højere i kurs 857, efter at selskabet mandag morgen købte schweiziske tt Timber Group og betaler delvis med aktier. Købet ventes at øge EBIT med cirka 75 millioner kroner på årsbasis. SAS-aktien lå i den tunge ende med fald på 4,00 procent til kurs 84,00. Piloterne i SAS Danmark valgte mandag morgen at nedlægge arbejdet i protest mod luftfartsselskabets planer om dels at afskedige piloter, dels at splitte selskabet i mindre nationale selskaber. Der kom også nyt fra småbankerne. Svendborg Sparekasse opjusterede overskudsforventningerne for helåret 2005 til 53 millioner kroner før skat. fra 46-48 millioner kroner. Sparekassens aktier hører til blandt de meget illikvide og blev heller ikke handlet mandag.",2006-01-23T16:51:00+00:00,
https://www.dr.dk/nyheder/penge/lille-stigning-til-danske-aktier,"Danske aktier åbnede marginalt højere fredag med GN Store Nord og TDC i spidsen for det toneangivende danske OMXC20-indeks, der også bød på en pæn stigning i Vestas-aktien. ØK og DSV åbnede i nye rekordniveauer, mens A.P. Møller-Mærsk trak ned i det samlede regnskab. Alt i alt blev det til en stigning i C20 indekset på 0,05 procent til 388,02. Aktieboks: OMXC20 TDC-kurs over købstilbud TDC kom i fokus med en stigning på 1,84 procent til 386,50, da ATP, der ejer 5,51 procent af aktierne i TDC, nu ser gode muligheder for at at få en højere kurs end de 382 kroner, som Nordic Telephone Company (NTC) har tilbudt. Det fortæller ATP's fondsdirektør, Bjarne Graven, der er tilfreds med, at de fem kapitalfonde i Nordic Telephone Company ikke opnåede de 90 procent af aktiekapitalen, som kræves for at kunne tvangsindløse de resterende aktier. De fem kapitalfonde, der gennem selskabet NTC har budt på TDC, har ingen kommentarer til, at de ikke nåede op på 90 procent af kapitalen og dermed ikke kan tvangsindløse selskabet. Det oplyser Peter Gustafson, der står for pressekontakten, til RB-Børsen. Opjustering til GN Store Nord Aktier i GN Store Nord fik et løft fra starten, da selskabet inden fondsbørsens åbning fik opjusteret kursmålet 18 procent til 100 kroner hos Deutsche Bank. GN Store Nord steg 1,2 procent til 87,00. Carlsberg aktien åbnede 0,6 procent højere i 360,00, efter at kursmålet på bryggerigiganten fredag morgen blev hævet fra 380 kroner til 420 kroner af finanshuset Lehman Brothers. Opjusteringen skyldes, at bryggerikoncernen tirsdag meldte, at synergieffekterne ved en samling af de russiske bryggerier i et - Baltika - vil give synergieffekter på 60-80 millioner dollar årligt. Lehman Brothers fastholder anbefalingen på ""outperform"". Carlsberg har de seneste dage været i vælten vedr. fusioner og køb. Jyllands-Posten skriver fredag, at Carlsberg er favorit til at købe det statsejede tjekkiske bryggeri Budweiser/Budvar. Kina skal løse Vestas-problemer Vestas fortsatte de gode takter med en stigning på 1,22 procent til 103,75 efter torsdagens meddelelse om, at vindmøllekoncernen etablerer en nacelle- og navmontagefabrik i Tianjin i Kina, hvor vindmøllekoncernen i 2006 desuden åbner en vingefabrik. - Vi har en forventning om, at vi kan skaffe fornuftige leverandører i Kina ved hjælp af vores etablering. Det er jo ingen hemmelighed, at vi har haft nogle problemer med at skaffe komponenter nok. Vi skulle gerne have flere aftaler med underleverandører i Kina, og derved få flere og flere komponenter, siger administrerende direktør for Vestas Asia Pacific Thorbjørn Rasmussen til RB-Børsen. A.P. Møller Mærsk åbnede 1 procent lavere 61.300. Avisen Jamaica Gleaner skrev sent torsdag, at A.P. Møller - Mærsks havneoperatør APM Terminals vil øge aktiviteten på sit havneanlæg i Jamicas hovedstad Kingston med 40 procent.",2006-01-20T09:26:00+00:00,
https://www.dr.dk/nyheder/penge/novo-var-lyset-i-et-moerkt-marked,"I dag var igen en forholdsvis hektisk dag på det danske aktiemarked, og selv om den generelle retning var nedad, overraskede Novo med større end ventede overskudsgrader og blev belønnet derefter. Overordnet er det et meget nervøst og meget volatilt marked i øjeblikket med A.P. Møller - Mærsk-aktierne og Vestas som de aktier, der enten stiger eller taber mest i løbet af en børsdag. C-20-indekset lukkede 1,33 procent nede i en notering på 348,70, og et fald i A.P. Møller - Mærsk B på 3,4 procent til kurs 54.200 var den tungestvejende sten i den faldende kurv. - Jeg tror, at markedet er bange for udviklingen på containerfragtraterne, og at det trykker aktierne. Samtidig er det ved at være oppe over, at konkurrenterne kommer med regnskaber, der viser, hvordan det går i sektoren, sagde en handler til nyhedsbureauet Direkt. Ned med vindmøller og høreapparater Vestas faldt 4,4 til kurs 129. Finanshuset SG Cowen frygter, at Vestas direktør Ditlev Engel vil nedjustere forventningerne til 2005 i forbindelse med kvartalstallene den 24. november. SG Cowen mener, at Vestas skal have en EBIT-grad på 11 procent i andet halvår, hvis målet om fire procent skal nås for hele 2005. William Demant Holding falder i sen handel med 3,9 procent til kurs 275 uden selskabsspecifikke nyheder. Op med medicin Topledelsen hos Novo Nordisk er rigtigt godt tilfreds med udviklingen i årets første ni måneder, som viste en fremgang i resultat af primært drift på 15 procent Forventningerne til væksten i driftsresultatet for hele året blev da også opjusteret til 12-15 procent fra tidligere 10 procent. - Regnskabet understreger, at vores grundlæggende forretning i diabetes går rigtigt fornuftigt. Derudover har vi også vækst inden for Novoseven, og vækst inden for vores væksthormon. Så alle hovedforretninger går rigtigt godt. Det gør, at vi kan levere en vækst på 15 procent efter ni måneder, hvilket er rigtigt fint, siger Novo Nordisks finanschef Jesper Brandgaard til nyhedsbureauet Direkt. Novo var dagens kursrykker - hvis man da kan kalde den det - i C-20 indekset med en stigning på 1,8 procent til kurs 311. Op med banker Foruden Novo steg Jyske Bank med 0,3 procent til kurs 309, og Danske Bank vandt 0,1 procent til kurs 193,25. - Banker ligger rigtigt godt til i øjeblikket, og det skyldes den evindelige strøm af opjusteringer, lyder det fra handleren. Uden for C20 lagde man mærke til, at Sparekassen Faaborg og Møns Bank steg 4-5 procent, mens Scandinavian Brake Systems steg 6,7 procent til kurs 1120. Selskabets direktør fortalte i sidste uge Direkt, at man venter sig 10 procent af et kommende marked på 15 milliarder kroner for bremser i personbiler. Storaktionær i Parken Sport & Entertainment, Sten Larsen udvidede sin aktiepost i klubben til nu 19 procent, og resten af markedet fulgte med, da aktien steg 3,5 procent til kurs 450.",2005-10-27T15:34:21+00:00,
https://www.dr.dk/nyheder/indland/danske-industrigiganter-nye-dagpengeregler-haemmer-lysten-til-karrieren-i-udlandet,"Regeringens lovforslag om et opholdskrav for ret til dagpenge vækker skepsis hos en række af de største, danske industrikoncerner. Nye regler betyder, at man for fremtiden skal have opholdt sig i Danmark eller i et andet EU-land i mindst syv ud af de seneste otte år for at få dagpenge. Det kan hæmme lysten til at arbejde nogle år i udlandet og få international erfaring, da det senere kan være en forhindring for at få dagpenge i Danmark, lyder det. Hos landets absolut største virksomhed målt på omsætning - A.P. Møller-Mærsk A/S - holder man nøje øje med, hvordan lovforslaget vil påvirke muligheden for at rekruttere de bedste talenter til Danmark. Ingeniørvirksomheden FLSmidth & Co. A/S mener, at lovforslaget sender et problematisk signal, der i sidste ende kan betyde, at virksomheden må ansætte udenlandske kandidater frem for danske, fordi de mangler international erfaring. Det viser en rundspørge blandt en række af selskaberne i aktiemarkedets superliga, C20, der tæller de mest handlede og lettest omsættelige aktier på børsen. Dermed er flere af de største selskaber på linje med fagbevægelsen. LO og FTF har tidligere, på vegne af halvanden million lønmodtagere, frarådet regeringen at indføre et opholdskrav til gengæld for dagpenge. - Alle lønmodtagere, som overvejer et udlandsophold, vil opleve at miste lidt af trygheden og værdien ved at være forsikret i dagpengesystemet. Det er skadeligt for den danske arbejdsmodel, skriver LO og FTF i sit høringssvar til beskæftigelsesminister Troels Lund Poulsen (V). Dansk Folkeparti sikrer sammen med regeringspartierne flertal for lovforslaget, der fra årsskiftet indfører et såkaldt opholdskrav for retten til dagpenge. For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land. I en skriftlig kommentar slår beskæftigelsesministeren fast, at han fortsat finder opholdskravet rimeligt. - Vi lytter selvfølgelig til virksomhederne. Der skal ikke være nogen tvivl om, at vi ikke ønsker at lægge unødige hindringer i vejen for at fastholde og tiltrække kvalificeret arbejdskraft til Danmark, tilskynde til at tage en uddannelse og sikre et velfungerende arbejdsmarked, skriver Troels Lund Poulsen (V), der nævner, at opholdskravet undtager visse personer, blandt andet ansatte ved danske virksomheder og ombord på danske skibe. FLSmidth & Co. A/S - Det største problem i forslaget er nok det signal, der sendes om at ‘ophold i udlandet er en dårlig ide, hvis du arbejder for andre end Danmark’. Som lovforslaget ligger nu oplever vi, at det vil øge usikkerheden og bekymringen for at rejse ud og arbejde blandt vores danske medarbejdere. - Det vil derfor mindske den eksponering, danskere får til verden og derfor mindske vores muligheder for at finde folk med den rette baggrund, det vil sige den rette tilgang eller forståelse, da færre vil have en dansk baggrund kombineret med international erfaring. - Derfor vil det mindske vore muligheder for at sende folk ud eller udstationere dem og derved øges sandsynligheden for, at vi fremover må rekruttere mere internationalt erfarne medarbejdere med udgangspunkt i andre lande end Danmark. (Besvaret af: Carsten Riisberg Lund, Senior Vice President, Regional President of Europe, Russia and North Africa) A.P. Møller-Mærsk A/S - Mærsk opererer i mere end 120 lande og beskæftiger en global arbejdsstyrke. Attraktive og fleksible rammevilkår er vigtigt med henblik på at udstationere ansatte i udlandet såvel som at tiltrække internationalt talent til Danmark. Selv om vi ikke har et stort antal danskere ansat på lokale kontrakter i udlandet, så er vi nu i færd med at bedømme lovforslagets påvirkning. (Besvaret af: Lejla Charif på vegne af A.P. Møller-Mærsk A/S) DSV A/S - Vi ser ikke umiddelbart, at det vil gøre det sværere at tiltrække attraktiv arbejdskraft til Danmark. Udenlandske medarbejdere kender ikke umiddelbart det danske dagpengesystem og er sikkert heller ikke vant til et lignende system hjemmefra. - Omvendt vil det nok i nogen grad hæmme lysten hos dansk arbejdskraft til at styrke karrieren udenlands. I hvert fald vil det være med en bevidsthed om, at der ikke er noget sikkerhedsnet at komme tilbage til. - DSV benytter sig i høj grad af lokale ansættelseskontrakter uden for Danmark, men vi kan ikke umiddelbart vurdere, om den nye lov vil medføre en administrativ byrde. (Besvaret af: Tina Hindsbo, Head of Corporate Communication) ISS A/S - Nej, så vidt vi kan vurdere, så vil loven ikke ramme medarbejderes lyst til udstationering. Dertil vurderer vi, at lovgivningen ikke på nuværende tidspunkt vil mindske vores mulighed for at tiltrække højt kvalificeret arbejdskraft. - Størstedelen af vores udstationerede forbliver på danske kontrakter når de udsendes, hvorfor vi ikke forventer at dette vil have en stor effekt rent administrativt. I øvrigt følger det af lovforslaget, at medarbejdere der ansættes på lokale vilkår i et af vore udenlandske datterselskaber ikke vil blive berørt i forhold til optjeningskrav. (Besvaret af: Kasper Ortvald Larsen - Group Communications)",2018-11-28T08:04:00+00:00,
https://www.dr.dk/nyheder/penge/aktiestress-kan-ikke-fortsaette-laenge,"Det er bestemt ikke tid til at købe aktier, men danske pensionsopsparere og private aktionærer skal på den anden side heller ikke holde ud særligt længe endnu, før det igen begynder at lysne på aktiemarkedet. Det er den gode nyhed fra Danske Banks chefstrateg, Morten Kongshaug, der med rod i tidligere aktiekriser har set nærmere på, hvilken adfærd, man kan vente sig af markedet i den kommende tid. Vendepunktet nær Læren af aktiekriserne efter terrorangrebet 11. september, den russiske gældskrise i 1998 og Lehman Brothers' kollaps i efteråret 2008, er, at det tager tid, før markedet kommer sig, når det først er skræmt fra vid og sans. Den gode nyhed er dog, at vi formentlig er relativt tæt på vendepunktet. - Den risiko og frygt, vi ser nu, kan ikke fastholdes meget længere. Min vurdering er, at vi tæller uger og ikke måneder, før vi starter en fremgangsperiode igen, siger Morten Kongshaug til Ritzau Finans. Måske yderligere fald Han understreger dog, at kurserne sagtens kan falde yderligere 10 pct. eller mere, herfra. Men mange dårligdomme er indregnet i de nuværende kursniveauer, og hos Danske Bank regner man ikke med, at markedets frygt for en global recession med start her i 2011 vil udmønte sig i praksis. I stedet venter banken, hvad man betegner som svag vækst. Selv en græsk statsbankerot burde heller ikke i sig selv kunne ryste aktiemarkedet alt for meget. - Det er allerede 90 pct. indregnet i kursniveauerne efter min vurdering. Det vil selvfølgelig kunne forårsage det sidste hug på aktiemarkedet, hvis Grækenland misligholder, hvilket virker mere og mere sandsynligt, men der skal noget nyt til, hvis stressen på markedet skal vedligeholdes. Italien skal misligholde, eller vi skal have et fransk bankkollaps, konstaterer Morten Kongshaug. Bekymring om franske storbanker Aktierne i de franske storbanker, BNP Paribas, Société Générale og Credit Agricole falder mandag 9-13 pct. Nedturen kommer, efter Wall Street Journal kan berette, at kreditvurderingsinstituttet Moody Investors Service vil sænke bankernes kreditvurdering. Faldene dækker dog også over en øget skepsis over den franske banksektors modstands- dygtighed over for en græsk misligholdelse. Franske banker er stærkt eksponerede mod Grækenland, og fra at snakke om en spredning af gældskrisen fra Grækenland til andre lande som Italien, Spanien, Belgien og Frankrig, er den helt store frygt i markedet nu, at spredningen vil ske via en fransk bank. Derfor har man også allerede set fald i franske bankaktier i størrelsesordenen 45-55 pct. siden slutningen af juli. - Man kan sige, at den store test de kommende uger bliver, om franske banker falder. Sker det, så kan der holdes liv i usikkerheden i længere tid, fordi den franske stat har lovet at komme franske banker til undsætning. Mulig fransk rentestigning Så kan vi stå over for et Irland i kæmpeformat. Forestil dig, hvad der vil ske med de franske renter - de vil stige, og så vil vi have en situation, hvor Eurozonen er ramt i kernen. Men det vil være et stort bet at tage, at Frankrig er på vej til at falde. Det vil være et kæmpe bet, og der er vi slet ikke endnu efter min vurdering, siger Morten Kongshaug. Markedet vil snart se fremad Skulle det utænkelige ske, at enten Italien eller Frankrig må misligholde sin gæld, så vil næste sandsynlige skridt være, at eurozonen kollapser. Men det scenarie er ikke sandsynligt her i 2011, vurderer Danske Bank, der altså i stedet forudser mildere aktievinde om nogle uger. - Markedet vil begynde at se fremad, og begynde at indprise de positive nyheder, der kan komme fra Kina, selskabernes indtjening, det amerikanske arbejdsmarked eller i form af forbrugstal fra USA og Europa. Hvis ikke vi får et recessionssignal herfra, så vil markedet efter vores vurdering begynde at komme sig. Jeg ved bare ikke, om markedet skal 10 pct. ned, før vi begynder at nå dertil. Jeg kan kun komme med den forudsigelse, at markedet nærmer sig et niveau og en tidsramme, hvor det typisk begynder at vende til noget positivt, lyder det fra chefstrategen. Det danske C20-indeks er foreløbigt faldet godt 23 pct. siden slutningen af juli. Under den russiske gældskrise i 1998 faldt det danske aktiemarked 27 pct., før stemningen vendte. Faldet efter 11. september var langstrakt og kostede 38 pct. af markedsværdien, mens nedturen i C20 efter Lehman Brothers' kollaps nåede op på 46 pct.",2011-09-12T13:02:00+00:00,
https://www.dr.dk/nyheder/krak-fusioner-og-opkoeb,,,
https://www.dr.dk/nyheder/penge/fondsboersen-trukket-i-minus,"Efter seks dages stigninger på Københavns Fondsbørs vendte stemningen onsdag igen. Fondsbørsen lagde ud med et lille plus på det toneangivende indeks C20 - som efter få minutters handel vente til et minus på omkring en procent trukket ned af Carlsberg og William Demant, der begge afleverede regnskab onsdag morgen og blev straffet med kursfald på henholdsvis godt fem og næsten 15 procent. Bankaktierne fik derimod en pæn start med Nordea, Jyske Bank og Danske Bank i plus. Faldet på den hjemlige børs kommer efter, at kurserne i Asien reagerede positivt på Obama-sejren. I Japan lukkede Nikkei-indekset i plus 4,5 procent - den største stigning i tre uger, mens London lagde ud med kursstigninger på omkring to procent og Paris og Frankfurt med mindre fald. I USA steg aktiekurserne med 3,25 procent på udsigten til en afklaring af, hvem der skal sidde i Det Hvide Hus de kommende fire år.",2008-11-05T08:50:00+00:00,
https://www.dr.dk/nyheder/penge/god-dag-paa-aktiemarkedet,"Vestas imponerede med en kraftig kursfremgang i den sene handel. Der herskede mandag en positiv stemning på de globale aktiemarkeder, og det affødte også en solid fremgang på det danske aktiemarked. Eliteindekset, C20, lukkede 1,7 pct. højere i 455,21 på en dag uden kurstab i C20-aktierne. Vestas imponerede med en kraftig kursfremgang i den sene handel. A. P. Møller op A.P. Møller - Mærsks B-aktie lukkede 1,2 pct. højere i kurs 57.000. Investorerne spekulerede mandag i, at tyske TUI AG vil frasælge sin containerrederidivision Hapag Lloyd, efter at rejsekoncernen vil fusionere med den britiske rejsekoncern First Choice. Men Mærsk bliver næppe køber af Hapag Lloyd, lød det fra finanshuset Enskilda. A.P. Møller - Mærsk satte fokus på sin havneoperatørenhed, APM Terminals, som i højere grad skal stå på egne ben. Den A.P. Møller - Mærsk-ejede havneoperatør skal fremstå som uafhængig for at tiltrække endnu flere kunder, skriver medarbejderbladet Mærsk Post. Finanssektoren i vælten Den finansielle sektor kom i centrum grundet konsolideringsspekulationer, og den største fusion i den europæiske banksektor kan være under opsejling. Et opkøbstilbud fra britiske Barclays Plc. på den hollandske bankgigant ABN Amro er måske på vej, skrev Bloomberg News. Spekulationerne gav kursløft til den europæiske banksektor. Barclays vil kommentere rygterne inden tirsdagens åbningstid. Spekulationerne om en fusion med Nordea og svenske SEB blev bremset efter udtalelser til den svenske avis Dagens Industri fra SEB's direktør, Annika Falkgreen. Nordea steg 2,4 pct. til kurs 86,5, mens Danske Bank lukkede 1,1 pct. højere i kurs 247. Jyske Bank steg 2,3 pct. til kurs 430. Vestas, som er regnskabsaktuel tirsdag morgen, lukkede 4,1 pct. højere i kurs 291,5. Vindmølleproducenten venter en driftsindtjening (EBIT) på 200 mio. euro i 2006 efter et driftstab på 116 mio. euro i 2005. Carlsberg steg solide 3,0 pct. til kurs 594. Carlsberg vil hæve salget i USA ved selv at overtage import- og distribution, skrev nyhedsbrevet just-drinks.com. Bang Olufsen lukrerede på den gode stemning og lukkede 3,6 pct. højere i kurs 695. Det skete uden, at investorerne fik nyt fra elektronikdetailkoncernen. SAS lukkede 1,5 pct. højere i kurs 99. SAS-aktien har fået anbefalingen ""øg"" og et kursmål på 135 skr. af Handelsbanken, som havde genoptaget dækningen af SAS-aktien. Det skrev nyhedsbureau Ticker. Blandt sidepapirerne fik Sanistål opmærksomhed med sin regnskabspræsentation for 2006. Sanistål, som lukkede 0,9 pct. lavere i kurs 1030, præsenterede en overskudsfremgang til 215 mio. kr. før skat i 2006 fra 162 mio. kr. Sanistål venter nu et overskud på 220-240 mio. kr. i 2007. - Højkonjunkturen og det fortsat høje aktivitetsniveau har haft positiv indflydelse på Saniståls vækst i 2006, skrev selskabet. Kilde: RB-Børsen",2007-03-19T16:35:00+00:00,
https://www.dr.dk/nyheder/penge/aktier-tabte-atter-terraen,"Eliteindekset tabte tirsdag lidt terræn efter et par dage med forholdsvis rolige forhold eller stigninger. C20 indekset sluttede 0,6 procent lavere i 456,14. De europæiske markeder oplevede ligeledes små fald på ca. 0,4 procent Tirsdagens positive nyhed blev Topdanmarks helårsregnskab, og Boconcept fik for anden dag i træk en forrygende dag på aktiemarkedet. Herudover fortsatte stormvejret omkring Neurosearchs Tesofensine-program. Topdanmark afleverede tirsdag et godt regnskab for 2006, hvilket affødte en mindre fremgang i Topdanmark-aktien, der lukkede 0,7 procent højere i kurs 1050. Forsikringskoncernens overskud steg til 2,22 milliarder kroner før skat i 2006 fra 1,40 milliarder kroner i 2005. Overskuddet lå over analytikernes forventninger. Skadesforsikringsnøgletallet combined ratio overraskede ligeledes positivt og faldt til 86,0 procent i 2006 fra 90,9 procent Jo lavere combined ratio des bedre indtjening. Transportsektoren og især DSV kom tirsdag i fokus ovenpå nyheden om et evt. snarligt salg af konkurrenten Danske Fragtmænd (DF). Nyheden fik dog ikke den store kurseffekt og DSV tabte 0,2 procent til kurs 956. Group 4 Securicor Den dansk/britiske sikringskoncern Group 4 Securicor aflagde tirsdag morgen et tilfredsstillende helårsregnskab med en stigning i omsætningen på 8,3 procent til 4,35 milliarder pund. Overskuddet før skat steg 22,4 procent til 200 millioner pund. Regnskabet faldt i investorernes smag, og Group 4 Securicor aktien steg efterfølgende 3,3 procent til kurs 21,70. BoConcept aktien kunne tirsdag tilføje endnu en fremgang på imponerende 6,1 procent til kurs 434. Aktiens flotte klatretur kommer efter aflæggelsen af et meget positivt tredjekvartalsregnskab mandag, hvor selskabet også opjusterede helårsprognosen. Boconcept er blevet en bedre aktie efter nimånedersregnskabet, vurderer Danske Equities. Neurosearch aktien har været i stormvejr, siden selskabet meddelte, at man ikke forventer at kunne indgå en partneraftale for Tesofensine-programmet i 1. kvartal af 2007. Tirsdag fik Neurosearch endnu et spark over benet, da fagmagasinet Biotekanalyse Weekly estimerede Tesofesine-programmets værdi til at være lig nul. Fagmagasinet sænkede efterfølgende sin anbefaling af aktien til ""sælg"" fra tidligere ""neutral"" med et kursmål på 187. Neurosearch aktien tabte 5,4 procent til lukkekurs 263,0. Kilde: RB-Børsen",2007-03-13T17:09:00+00:00,
https://www.dr.dk/nyheder/penge/stille-dag-paa-fondsboersen-0,"Fredagens aktiehandel forløb stille, og C20 indekset lukkede 0,05 procent højere i 478,48. Novozymes nød stadig godt af rampelyset efter torsdagens besøg fra præsident George W. Bush. Blandt sidepapirerne leverede Spæncom og Rovsing regnskaber. De europæiske markeder lå med marginale udsving. Novozymes lukkede 1,5 procent højere i kurs 501. Novozymes fik torsdag aften stor mediebevågenhed, da den amerikanske præsident, George W. Bush, besøgte selskabets fabrik i Franklinton, North Carolina. George W. Bush vil gøre USA mindre afhængig af importeret olie, og han brugte lejligheden til at lancere en storstilet plan om en reduktion af olieforbruget med 20 procent over de næste 10 år. Mærsk vurderes højere Fredag morgen hævede storbanken HSBC sit kursmål på A.P. Møller Mærsks B-aktie til 58.000 fra 54.000 kroner, men gentog den negative ""undervægt""-anbefaling. APM lukkede fredag 0,5 procent højere i kurs 62.700. GN Store Nord fik fredag gentaget en ""hold""-anbefaling af Danske Equities. Finanshuset vurderede, at resultaterne for 2006 lå på linje med det forventede, mens selskabets forventninger til 2007 ligger under det ventede. GN Store Nord lukkede 0,3 procent højere i kurs 83,5. Danisco ned efter at sukkerkvoterne reduceres Torsdag besluttede EU-kommissionen at gennemføre en midlertidig kvotereduktion på 12 procent af sukkerkvoterne. Danisco anser EU-kommissionens midlertidige reduktion som hårdere end ventet. Det oplyste koncerndirektør Mogens Granborg over for RB-Børsen. Danisco lukkede fredag 0,2 procent lavere i kurs 443,5. Nordea og Danske Bank fik lidt opmærksomhed, idet Nordea og Danske Bank sælger deres aktier i det svenske kortselskab CEKAB. Køberen er norske EDB Business Partner. Nordeas andel på 39 procent forventes at indbringe banken en kursgevinst på cirka 50 millioner kroner Nordea lukkede 0,3 procent lavere i kurs 89,8, mens Danske Bank lukkede 1,1 procent højere i kurs 271. Spæncom lidt i vejret Blandt sidepapirerne afleverede Spæncom halvårsregnskab, som indeholdt en gentagelse af 2006/07-overskudsprognosen på 130 millioner kroner før skat. Spæncoms B-aktie lukkede 2 procent højere til kurs 760. Også det nynoterede Rovsing, der producerer produkter til automobil- og forsvarsindustrien, aflagde fredag halvårsregnskab for 2006/2007. Driftsresultatet lød på et underskud på knap 3 millioner kroner, mens selskabet nedjusterede forventningerne til driftsresultatet for hele året. Aktien lukkede 1,2 procent lavere i kurs 16,7. Nanocover lukkede massive 6,4 procent lavere i kurs 32,1, efter torsdag aftens indslag i tv-programmet Rabatten, som viste at selskabets vidundermiddel ikke beskytter hvide skjorter og sofaer mod saftevand. Ifølge direktør Knud Løkke Rasmussen må programmet have begået fejl i den måde, de har brugt Nanocover på udtalte han til RB-Børsen.",2007-02-23T17:09:11+00:00,
https://www.dr.dk/nyheder/penge/danske-bank-og-maersk-bag-solide-kursstigninger,"De danske markeder var mandag toptunet og lukkede med solide stigninger, da C20 indekset sluttede 1,7 procent højere i 365,43. Danske Bank var sammen med A. P. Møller - Mærsk drivkraften bag mandagens fremgang, og så lukkede de to nye medlemmer i C20-indekset, Bang & Olufsen og Jyske Bank begge med stigninger. Forsikringsaktier i fokus Topdanmark og TrygVesta leverede nogle af de største stigninger i C20-regi, mens den mindre kollega Codan blev dagens vinder uden for C20-regi. Topdanmark hoppede 4,1 procent højere til kurs 760, mens TrygVesta steg 2,9 procent til kurs 342,5. Danske Bank steg 2,8 procent til kurs 217, mens Nordea leverede en stigning på 0,4 procent til kurs 67,0. A.P. Møller - Mærsks (APM) B-aktie lukkede 1,9 procent højere i kurs 47.300. Ifølge Henrik Lund og Philip Christensen fra Danske Equities ser den negative bølge med faldende fragtrater, svækkelse af dollar og stigende brændstofpriser ud til at være stoppet. Analytikerne gentog anbefalingen ""hold"" af APM. Nye C20-aktier godt fra start Jyske Bank blev mandag igen indlemmet i C20, og kunne notere en fremgang på 1,1 procent til kurs 334,5. Det andet nye C20-medlem var Bang & Olufsen, som lukkede 1,1 procent højere i kurs 627. Danske Equities' analytiker Fasial Kalim Ahmad fastholder sin hold-anbefaling af aktien og ser mere positivt på omsætningsmulighederne. Sukker- og ingredienskoncernen Danisco, der er regnskabsaktuel tirsdag gik imod den positive tendens i markedet og sluttede mandagen med et fald på 1,74 procent i kurs 452. Group 4 Securicor kan blive presset på indtjeningen som følge af priskrigen på det tyske marked for værdihåndtering, konstaterer Goldman Sachs. Finanshuset nedjusterer indtjeningsforventninger for Group 4 Securicor. Anbefalingen er dog fortsat ""outperform"", mens kursmålet er sænket til 18,5 kroner Group4 Securicor lukkede 1,7 procent højere i kurs 17,8. Høreapparat-virksomheder fik fremgang De to store danske høreapparatproducenter fulgte godt med i mandagens høje tempo. William Demant kom i mål med en stigning på 3,3 procent i kurs 419, mens GN Store Nord steg 2,3 procent til kurs 66,3. Fokus var rettet mod Kina. De danske høreapparatproducenter ærgrer sig over den manglende distributions infrastruktur på det kinesiske marked. I Kina sælges 80 procent af alle høreapparater gennem mindre private distributører. Branchen estimerer, at salget i Kina i 2006 kun vil nå op på ca. 320.000 enheder. Codan i massiv kursfest Codan blev dagens vinder med en stigning på 10,1 procent til kurs 408,5. Kursspringet sker efter at forsikringsselskabet melder om besparelser på 275 millioner kroner i koncernens aktiviteter i Skandinavien og de baltiske lande samt en jobreduktion på 350 ansatte. Codan vil også købe egne aktier for op til 1 milliarder kroner. Herudover har Codan købt yderligere aktier i et lettisk- og i et litauisk forsikringsselskab for 575 millioner kroner, og i 2007 er der desuden planer om direkte etablering i Estland. Planerne om at skære omkostningerne betydeligt er den bedste nyhed i meddelelsen fra forsikringskoncernen mandag, vurderer Jyske Bank-analytiker Henrik Henriksen. Næststørste stigning havde DFDS med 7,4 procent til kurs 405 efter positiv omtale i aktieugebrevet. Blandt sidepapirerne steg Cbrain 9 procent til kurs 5,5 Softwareselskabet har indgået aftale med Transport- og Energiministeriet om digitalisering af ministeriets strategiprogram.",2006-06-19T16:20:39+00:00,
https://www.dr.dk/nyheder/penge/sur-aabningsstemning-i-c20-regi,"De europæiske børser åbnede med kraftige fald. Det var de asiatiske markeder, som viste vejen frem, da de fik en hård medfart natten til torsdag. Faldene blev dog reduceret en anelse, da al-Zarqawi fra terrorgruppen Al-Qaida blev meldt dræbt. C20 indekset åbnede 1,9 procent lavere i 363,95. A.P Møller - Mærsk åbnede 1,9 procent lavere i kurs 46.100. Den generelle sure stemning på de finansielle markeder har ramt den cykliske containerrederiaktie. Vejtransportaktien DSV hører til i samme gruppen, og DSV-aktionærerne kunne konstatere et dyk på 2,6 procent til kurs 897. Rederiet D/S Torm tabte 3,4 procent til kurs 238,5. Banksektoren gik ikke fri, da Danske Bank tabte 1,5 procent til kurs 218, mens Nordea tabte 1,8 procent til kurs 68,3. Containerrederibranchen kom i fokus hos Lloyd's List. Shippingavisen skriver, at en række ordrer på megastore containerskibe blevet givet for nylig, og ordrerne på de nye skibe ligger omkring den magiske grænse på 10.000 containerenheder. Vestas i modvind Efter at Vestas gik enegang onsdag måtte vindmølleaktionærerne erkende, at morgenstundens tur begyndte i rødt felt. Vestas lå 3,2 procent lavere i kurs 144,8. Vestas blev ellers igen omgæret af opkøbsrygter. Ifølge Sydbanks analytiker Jacob Pedersen er Vestas blevet nævnt som et opkøbsmål for olieselskaber. Onsdag aften blev vindmøllekonferencen, Windpower 2006, i USA afsluttet. Konferencen har kastet ekstra lys over det boomende vindmøllemarked. Den massive efterspørgsel i USA kan gøre det umuligt at skaffe nye vindmøller i 2006 og 2007, vurderede analytiker Henrik Breum fra Danske Equities. De tomme hylder hos vindmølleproducenterne giver yderligere prisstigninger. Medicinalafdelingen Novo Nordisk åbnede 1,9 procent lavere i kurs 356 og fortsætter gårsdagens fald. Det årlige møde hos American Diabetes Association (ADA) i Washington starter fredag og løber frem til tirsdag den 13. juni. Investorerne vil på mødet se hvad Novo Nordisk har i vente fra konkurrenterne, herunder Eli Lilly og Pfizer. Et af emnerne er Eli Lillys såkaldte GLP-1 diabetesmiddel Byetta - en pendant til Novos Liraglutide, der er under udvikling. Siden lanceringen i midten af 2005 har Byetta overgået forventningerne. På længere sigt kan midlet sælge bedre end vores estimat om et salg på 1,1 milliarder dollar i 2010 selv med en lancering af Novo Nordisk Liraglutide, skriver analytikerne fra Credit Suisse. Der vil også være fokus på inhalerbar insuling, som både Novo Nordisk og Pfizer er i gang med at udvikle. Carlsberg åbnede 1,2 procent lavere i kurs 399 efter morgennyheder om en større satsning på det østeuropæiske og central asiatiske marked med udgangspunkt i Uzbekistan. - Vi har kig på en række andre tidligere Sovjetstater. Det er nu det syvende land i det tidligere Sovjet, vi går ind i, og der er en række andre interessante lande. Men hvilke lande vi har kig på, kan jeg ikke fortælle, siger Jens Peter Skaarup til RB-Børsen.",2006-06-08T07:51:00+00:00,
https://www.dr.dk/nyheder/penge/novo-nordisk-fortsat-ombejlet,"Københavns Fondsbørs lukkede fredag med et marginalt tab, da C20 lå 0,01 procent lavere til 377,73. Novo Nordisk blev handlet 0,8 procent højere til kurs 398. Finanshuset Citigroup hævede sit kursmål til 400 fra 390, men fastholdte anbefalingen ""hold"", skronerev S&P European Marketscope. Samtidig forhøjede Alm. Brand Henton sit kursmål til 440 fra 425 og fastholder anbefalingen ""akkumuler"", skroneriver banken i en kommentar. Konkurrent-tab påvirker kursen A.P. Møller - Mærsk tabte fredag 2,5 procent til kurs 42.900. Investorerne noterede sig, at det ottendestørste containerrederi i Asien måtte se sin indtjening dale for andet kvartal i træk. Det skyldes stigende brændstofpriser og faldende containerrater. Det skronerev Bloomberg News. Nettoindtjeningen droppede 9,2 procent til 280,5 millioner dollar (1,6 milliarder kroner.) i første halvår. Vestas lukkede 0,5 procent højere i kurs 167. Vindmølleproducenten fik fredag en ordre på 30 stk. V80-1,8 MW vindmøller til et projekt i Alberta, Canada. Ordren ændrer ikke på forventningerne til 2006, da de første møller først afskibes i slutningen af året. Ordren vurderes til at have en værdi en værdi på 65-70 millioner dollar (380-410 millioner kroner.) Forventninger til Novozyme Novozymes vandt 3,4 procent til kurs 416,5. Investorerne begynder så småt at se frem mod Novozymes regnskabsaflæggelse tirsdag i kommende uge. Ifølge en rundspørge foretaget af RB-Børsen venter analytikerne, at driftsindtjeningen (EBIT) er steget til 651 millioner kroner. for halvåret fra 597 millioner kroner. for samme periode i fjor.",2006-08-04T15:42:00+00:00,
https://www.dr.dk/nyheder/penge/gn-store-nord-op-paa-jaevn-dag,"De danske aktier lukkede fredag med tab efter en lille tur i positivt terræn over middag. C20 indekset tabte 0,5 procent i 364,47. GN Store Nord lukkede fredag 1,9 procent højere i kurs 80,5. og blev dermed dagens højdespringer i C20-regi. Der var ikke nyt til GN investorerne fra fondsbørsen. Spekulationerne ligger hovedsagligt på et eventuelt salg af datterselskabet GN Resound. Jyske Bank lukkede fredag 1,6 procent lavere i kurs 315. Banken har lovet en revidering af forventningerne til hele 2006 i forbindelse med halvårsregnskabsaflæggelsen på tirsdag. Det bliver sikkert i opadgående retning, vurderer analytikerne. Branchekollegaen Danske Bank lukkede fredag 0,1 procent højere i kurs 219,3, mens Nordea tabte 1,1 procent og lukkede i kurs 69,8. AP Møller med krigstillæg A.P. Møller - Mærsk blev handlet 0,2 procent lavere til kurs 44.000. Rederikoncernen og 11 andre rederier i samarbejdsorganet The European Mediterranean Trade indførte fredag et krigstillæg for transport til Israel på 115 dollar pr. teu (20 fods containerenhed). Investorerne noterede sig, at APM er tættere på den endelige overtagelse af australske Adsteam, efter bestyrelsen fredag anbefalede aktionærerne at tage mod købstilbuddet fra APMs datterselskab SvitzerWijsmuller. Eli Lilly aflagde halvårsregnskab og viste en lille vækst i salget af diabetesprodukter i årets andet kvartal, mens salget af antidepressiv medicin steg med 92 procent, Eli Lilly konkurrerer med henholdsvis Novo Nordisk og Lundbeck på de to områder. Insulinspecialisten Novo Nordisk lukkede fredag 0,3 procent lavere i kurs 364, mens Lundbeck tabte 2,1 procent til kurs 138,5.",2006-07-21T16:01:00+00:00,
https://www.dr.dk/nyheder/penge/bankaktier-foerte-paa-god-aktiedag,"De danske aktier lukkede torsdag med pæne stigninger, og bankaktierne var højdespringere. C20 lukkede 1,2 procent højere i 366,32. Nordea vandt 2,2 procent til kurs 70,5, som følge af onsdagens positive halvårsregnskab. Bankaktien blev torsdag opjusteret til ""køb"" fra ""akkumuler"" af analytikerne Mikael Hallåker og Matti Ahokas fra Handelsbanken, der fastholder et kursmål på 105 skroner Analytikerne hos Lehman Brothers vurderer, at Nordeas halvårsregnskab sender positive signaler om udviklingen i sektoren. Lehman Brothers finder Danske Bank en lidt mere attraktiv investering end Nordea. Danske Bank lukkede 2,8 procent højere i kurs 219, mens Jyske Bank var sprunget 3,7 procent højere til kurs 320. AP Møllere spås underskud A.P. Møller - Mærsk lukkede torsdag 0,2 procent højere i kurs 44.100. Torsdag blev Mærsks containerfragtforretning sat under lup, da finanshuset HSBC forventer et svimlende underskud på 2 milliarder kroner i containerfragtaktiviteterne Maersk Line. Modsat venter Henrik Lund fra Danske Equities ikke et underskud i Mærsks containerforretning i år, men estimatet er dog følsomt over for selv små udsving i fragtraterne, påpeger analytikeren. Inspiration fra syd Vestas steg torsdag 1,5 procent til kurs 155,5. Der var inspiration fra det sydlige til vindmølleinvestorerne. Det spanske el-selskab Iberdrolas omsætningen i division for vedvarende energi voksede næsten tres procent i. Det viste Iberdolas halvårsregnskab. Iberdola er en af verdens allerstørste ejere af vindmølleparker og samtidig ejer selskabet knap 20 procent af Vestas-konkurrenten Gamesa. De danske obligationskurser endte torsdag lidt højere. Spekulationerne om den amerikanske pengepolitik rumsterede i baggrunden, da den amerikanske centralbankchef Ben Bernanke har brugt onsdagen og torsdagen til at forklare Kongressen om den økonomiske situation.",2006-07-20T15:48:00+00:00,
https://www.dr.dk/nyheder/penge/postitiv-stemning-paa-aktiemarkedet,"Solide stigninger præger C20-indekset, mens tirsdagens kontrapunkt igen er Genmab. Det er den globale positive stemning, som afføder fremgang under de hjemlige himmelstrøg. C20-indekset stiger 1,4 pct. til 405,09, mens de tre store europæiske indeks stiger i omegnen af 1 pct. - Det er fremgang på mandag aftens amerikanske aktiemarkeder og nattens stærke udvikling i Asien, som skaber fremgangen på de europæiske aktiemarkeder. Men nervøsiteten er stadig uformindsket, og markedet er i venteposition til eftermiddagens nøgletal og onsdagens rentemelding fra USA, udtaler chef for Sales Trading i Danske Markets Mads H. Zink til RB-Børsen. Genmab-aktien bliver presset 5,6 pct. lavere til kurs 319, efter at udbuddet af aktierne stiger. Hovedaktionæren Medarex har annonceret et salg af 2,5 mio. Genmab-aktier via bookbuilt-metoden, hvor budene indsamles og aktiernes sælges til det højeste bud. Investeringsbanken Goldman Sachs står for salget. - Nu kastes 2,5 mio. Genmab-aktier i markedet og samtidig betyder det også, at rygterne om interesserede opkøbere ikke ligger lige for. Goldman Sachs har sikkert været ude at høre de mest oplagte opkøbskandidater om interesse inden denne metode vælges, vurderer aktieanalytiker Rune Majlund Dahl fra Sydbank til RB-Børsen. A.P. Møller - Mærsk åbner 3,1 pct. højere i kurs 49.500. Den hollandske storbank ING hæver sin anbefaling af aktierne i A.P. Møller - Mærsk til hold fra tidligere sælg. Samtidig sænkes kursmålet dog til 53.000 fra tidligere 55.000. De tårnhøje brændstofpriser har fået en række containerrederier, heriblandt Maersk Line, til at sænke hastigheden på containerskibene for at spare brændstof. Men det er ikke kun på brændstofbudgettet, at rederierne sparer penge. Også de toneangivende fragtrater bliver skubbet op af de langsomme skibe, påpeger den hollandske storbank ING. Sydbank aflægger regnskab senere i dag, hvilket sker efter et massivt kurspres og mandagens dyk på 4,2 pct. Sydbank åbner 2,1 pct. højere i kurs 185,8. Danske Bank-aktien åbner 0,7 pct. højere i kurs 172,5. Deutsche Bank sænker sit kursmål på Danske Bank-aktien til 219 fra 247. Jyske Bank nedjusterer sit kursmål for Danske Bank-aktien til 250 kr. Samtidig fastholder analytiker Christian Hede anbefalingen ""køb"", fremgår det af et notat. Novo Nordisk stiger 0,7 pct. til kurs 292. Kursmålet på Novo Nordisk sænkes en lille smule fra 325 kr. til 320 kr. af Goldman Sachs. Anbefalingen er ""neutral"". Novo-aktien lukkede i 290 mandag.",2008-01-29T09:00:00+00:00,
https://www.dr.dk/nyheder/penge/stor-nervoesitet-paa-aktiemarkedet,"Det var en rigtig sur formiddag på aktiemarkedet - men stemningen vendte senere og sluttede ikke helt så slemt. C20-indekset lukkede 2,4 pct. lavere i 404,26, efter at eliteindekset onsdag overmiddag lå med et tab på 4 pct. og var under 400-niveauet for en kort bemærkning. Positive nyheder - Efter formiddagens meget negative udvikling vendte stemningen over middag, hvor vi fik flere positive nyheder fra de udenlandske fronter, siger senioraktiehandler Claus Thestrup fra Handelsbanken til RB-Børsen. Ingen panik Og selvom det i høj grad er de private investorere, der mister penge i disse dage, så er der ingen grund til panik, siger aktiestrateg, Per Hansen, Jydske Bank. - Hvis vi sammenligner med tidligere nedgangsperioder, så ser tingene for den globale økonomi ikke så ringe ud, mener han. Vestas Vestas blev hårdt ramt, og vindmølle-aktien tabte onsdag 6,4 pct. til 429. Branchen fik skidt nyt fra det spanske med rygter om en ny skat på vindmølleparker i Spanien. Andre store C20-fald skal findes hos de cykliske aktier. FLSmidth lukkede 5,3 pct. lavere i kurs 408, mens vejtransportkoncernen DSV tabte 4,2 pct. til kurs 92,0. GN Store Nord GN Store Nord havde en dårlig dag i går, men fik et lille comeback. GN-aktien steg 4,2 pct. til kurs 27,2. Banker Storbanken Nordea lukkede 2,3 pct. lavere i kurs 74,5, mens Danske Bank endte 3,1 pct. lavere i kurs 179,8. Forstædernes Bank leverede en overraskelse med sin opjustering af indtjeningsprognosen for 2007, og bank-aktien endte onsdag 6,4 pct. højere i kurs 133.",2008-01-16T15:54:00+00:00,
https://www.dr.dk/nyheder/penge/danske-aktier-falder-fortsat-2,"C20-indekset åbner 1,3 pct. lavere i 483,97, efter at C20-indekset torsdag tabte 2,6 procent. Aktieboks: Udvikling i C20-indekset De danske aktier er ramt af uroen på de udenlandske finansmarkeder, hvor investorerne frygter, at nedsmeltningen på det sekundære amerikanske lånemarked spreder sig og rammer forbrugerne. Det skriver RB-Børsen. De tre store europæiske fondsbørser åbnede med fald i omegnen af 1,5-2,0 procent efter torsdagens fald, som lå i samme størrelsesorden. Banker hårdt ramt Den finansielle sektor er i sagens natur hårdt ramt af frygten vedrørende kreditmarkedet, hvilket også har smittet af på den danske banksektor. Danske Bank åbnede 2,4 procent lavere i kurs 217,5, efter at storbanken torsdag smed 3,9 procent Citigroup sænkede sit kursmål på Danske Bank med 10 kroner til 260 kroner, efter at banken torsdag leverede et lidt skuffende halvårsregnskab. Den nordiske storbank Nordea åbnede 3,2 procent lavere i kurs 84,5 efter torsdagens tab på 1,7 procent. Novozymes fortsætter ned Novozymes lå også i den tunge ende af skalaen med et tab på 2,5 procent til kurs 652. Novozymes smed torsdag 4,4 procent efter et skuffende halvårsregnskab. D/S Torm blev største taber i C20-regi og smed 3,1 procent til kurs 195,8. Lundbeck kom også skævt i gang med dagens handel og tabte 2,9 procent til kurs 128. A.P. Møller taber 1,3 procent A.P. Møller - Mærsk åbnede 1,3 procent lavere i kurs 68.400 efter torsdagens nedtur på 2,4 procent Containerenheden Maersk Line og partnerne i den ratesættende sammenslutning Far Eastern Freight Conference (FEFC) planlægger at hæve fragtraterne fra Europa til Asien. Høreapparatproducenten William Demant gik enegang og steg 0,5 procent til 559. William Demant er regnskabsaktuel på torsdag i kommende uge. Transportmaterielkoncernen Lastas i Hedensted kom ud af første halvår 2007 med et resultat før skat i underkanten af 38 millioner kroner mod knap 35 millioner kroner året før. For hele 2007 fastholder Lastas forventninger til om et resultat på ca. 70 millioner kroner I 2006 blev det til et overskud på 78 millioner kroner før skat. Lastas åbnede 1,7 procent højere i kurs 208.",2007-08-10T08:07:10+00:00,
https://www.dr.dk/nyheder/penge/2006-sluttede-med-ny-c-20-rekord-og-med-vestas-som-topscorer,"Det blev en ganske rolig fredag på Københavns Fondsbørs, da C20-indekset lukkede år 2006 i rekord 441,48. Det var 23. gang C20 indekset satte rekord i år. Vestas årets topscorer Fredagens C20-fremgang var på 0,2, mens eliteindekset nu ligger 12 højere på året. Årets største vinder i C20-regi blev Vestas, som også var fredagens ubestridte mest omsatte aktie. Vestas lukkede 0,3 højere i kurs 238,8 og sluttede dermed et succesfuldt år med en kursfremgang på 132. Vestas-investorerne noterede fredag, at den spanske konkurrent, Gamesa, landede en ordre på 225 millioner euro (1,7 milliarder kroner) fra Neo Energia. Ordren strækker sig over to år. Danske Bank, som efter seneste indeksrokade er blevet tungeste C20-medlem, sluttede året i kurs 250,5. Det var samme kurs som torsdag aften, men 12 højere på året. Danske Bank og A.P. Møller Mærsks B-aktier var fredagens næst og tredje mest omsatte aktier på fondsbørsen. Kursfald til A. P. Møller A.P. Møller - Mærsk lukkede 0,2 højere i kurs 53.200, hvilket afsluttede et år, som APM-investorerne helst vil glemme med et årligt kursfald på 20. APM rystede investorerne i marts med et svagt regnskab for 2005, som i juni blev fulgt til dørs med en nedjustering. Fredag meddelte A.P. Møller - Mærsk, at datterselskabet APM Terminals vil sælge sin halvdel af havnen i Newark, som blev APM-eje ved opkøbet af rederiet P Nedlloyd. Det skrev shippingavisen Lloyd's List. Fredag blev det meddelt via fondsbørsen, at Mærsk Mc-Kinney Møller i torsdags har købt 20 styk APM B-aktier. Novo Nordisk lukkede fredag marginale 0,1 højere i kurs 470,5, hvilket afslutter år 2006 med en kursfremgang på 32 Novo kom ikke med kurspåvirkende nyt på årets sidste handelsdag. Keops og Sjælsø i vælten Keops lukkede 0,5 højere i kurs 20,4, efter at den havde ligget 4 lavere i dagens indledende handel. Keops meddelte sent torsdag, at selskabet ikke sælger de svenske ejendomme, som Keops tidligere ad flere omgange har meddelt er solgt til Essex med finansieringsforbehold. Sjælsø Gruppen, som lukkede 0,1 lavere i kurs 1850, var også i vælten på årets sidste handelsdag, da ejendomsudviklingskoncernen vil satse stærkt på byggerier af indkøbscentre og lignende. Til næste år venter ledelsen, at hver tredje omsat krone kommer fra retail-byggeri. - Retail-segmentet, som vi stort set ikke har været på tidligere, venter jeg vil udgøre ca. en tredjedel af vores omsætning i 2007, sagde direktør i Sjælsø Gruppen, Flemming Jensen, til RB-Børsen.",2006-12-29T17:47:19+00:00,
https://www.dr.dk/nyheder/penge/genmab-skinnede-i-surt-marked,"C20 tabte pusten efter en serie lukkerekorder. Eliteindekset lukkede 1,1 procent lavere i kurs 436,0. I C20-regi var kursgevinster et særsyn, da den udenlandske stemning stjal investorernes købelyst. Efter et skatteindgreb mod udenlandske investorer oplevede fondsbørsen i Thailand et børskrak. Herhjemme var Genmab dagens lyspunkt, da selskabet indgik en milliardaftale. Genmab i samarbejde med GlaxoSmithKline Genmab lukkede 11,1 procent højere i kurs 380, efter en dag med massiv aktieomsætning samt et kursspring på godt og vel 20 procent i morgenstundens handel. Biotekselskabet annoncerede en global aftale med den europæiske medicinalgigant GlaxoSmithKline vedrørende kræftmidlet HuMax-CD20. Hvis Genmab når sine milepæle, vil aftalen være 12 milliarder kroner værd. I første omgang modtager det danske selskab en licensbetaling på 582 millioner kroner, og GlaxoSmithKline overtager 10 procent af selskabets aktier for godt 2 milliarder kroner - Med dette samarbejde får HuMax-CD20 gavn af den enorme styrke, der ligger i GSK's ekspertise inden for udvikling, salg og markedsføring. Samarbejdet betyder, at rigtig mange patienter med blodkræft om få år vil kunne modtage behandling, sagde direktør hos Genmab Lisa N. Drakeman. Høje forventninger til aftalen Jyske Bank hævede sin anbefaling til ""køb"" med et kursmål på 470 kroner Fra Gudme Raaschou fik aftalen også positivt nyt. - Licensbetalingen på 582 millioner kroner er lidt under, hvad jeg havde ventet, men den samlede potentielle værdi på 12 milliarder kroner er markant højere end jeg havde ventet, sagde Anette Rye Larsen fra Gudme Raaschou til RB-Børsen. Fortsat skidt for APM Vestas tabte 3,5 procent til kurs 228,3, trods morgenstundens ordreannoncering på i alt 69 vindmøller. Vestas skal levere 138 MW til to italienske vindkræftværker. A.P. Møller - Mærsks B-aktier tabte 1,3 procent til kurs 51.900. Det ser fortsat skidt ud, men trods alt går det lidt bedre. Således karakteriserer investeringsbanken Gudme Raaschou udviklingen for APM. - På kort sigt vil indtjeningen i koncernen stadig være presset. Vi forventer dog, at presset på container-divisionen vil aftage i løbet af 2007, skrev aktiechef Tue Østergaard fra Gudme Raaschou i et notat. Carlsberg lukkede 1,1 procent højere i kurs 566. Kursmålet på Carlsberg blev tirsdag morgen løftet af finanshuset Lehman Brothers med 20 procent til 620 kroner Mandagens regnskabsaktuelle, Per Aarsleff, steg 3,8 procent til kurs 520, efter at Danske Equities hævede sin anbefaling til ""køb"" fra ""hold"" med et kursmål på 547 kroner Den seneste uges svage kursudvikling hos RTX Telecom fortsatte, da teleudviklingshuset tabte 2,8 procent til kurs 69.",2006-12-19T16:24:03+00:00,
https://www.dr.dk/nyheder/penge/svagt-negativ-aabning,"A.P. Møller-Mærsk åbnede 0,2 procent højere i kurs 54.200. Eivind Kolding har sat fokus på rederiaktiviteterne. Der er yderligere konsolidering på vej i containerbranchen, forudser Eivind Kolding, skibsreder hos A.P. Møller-Mærsk, der netop har været på forretningsrejse i blandt andet Australien. Eivind Kolding bemærkede, at indtjeningen på containerskibsfarten bliver bedre i 2007 end i 2006. A.P. Møller-Mærsk ventes torsdag at fremlægge sin markedsopdatering for de første ni måneder af 2006. Coloplast-investorerne har fokus på udmeldingerne om den britiske sundhedsreform, efter at de britiske myndigheder i fredagens sene handel kom med et nyt udspil. Myndighederne venter, at reformen får effekt fra juni næste år, men det store spørgsmål er, hvor meget den offentlige støtte til køb af Coloplasts produkter og serviceydelser bliver nedsat. Coloplast åbnede 0,6 procent lavere i kurs 503. - Reformen kommer lidt senere, end jeg havde ventet, så derfor har jeg opjusteret mine estimater, siger Rune Møller til RB-Børsen. Men i store træk er udspillet på linje med forventningerne, lød det fra Rune Møller. Carlsberg var i fokus efter fredagens annoncering af selskabets ekspansive strategi på de asiatiske markeder. Carlsberg åbnede 0,9 procent lavere i kurs 532. Vestas var blandt de få i C20-indekset med fremgang, idet vindmølleaktien steg 0,9 procent til kurs 215,5. Blandt sidepapirerne tabte Topotarget 1,8 procent til kurs 32. Biotekselskabet planlægger at rejse 135 millioner kroner ved en kapitalforhøjelse. Pengene skal dels benyttes til at videreudvikle salgsstyrken i USA og dels benyttes til videreudvikling af den nuværende produktportefølje. Kilde: RB-Børsen",2006-11-27T09:08:48+00:00,
https://www.dr.dk/nyheder/penge/danske-bank-steg-en-smule-til-morgen,"Det gode humør omkredsede aktierne i Danske Bank, da storbankens aktier åbnede 1,0 procent højere i kurs 255,5. Aktieboks: C20-indekset Investorernes spekulationer drejer sig om Danske Banks torsdagsindkøb af finske Sampo Bank for 30 milliarder kroner. Det affødte torsdag et kursfald på 4 procent. Men opkøbet af Sampo Bank får Jyske Bank til at opjustere sin Danske Bank-anbefaling til ""køb"" fra ""akkumuler"". - Efter vores opfattelse er der tale om et strategisk logisk træk, der fuldender Danske Banks nordiske puslespil. Vi betragter ikke prisen som værende afskrækkende, og efter vores opfattelse er der solide strategiske perspektiver i købet, skriver Jyske Bank. Nordea lavere efter skattesmæk Nordea, som åbnede 0,3 procent lavere i kurs 81,8, kom i søgelyset, da en skattebon på ca. 805 millioner kroner blev annonceret fredag morgen. Det er ekstra skattebetalinger for 2003 og 2004 fra det fuldt ejede datterselskab Nordea Fastigheter, som de svenske skattemyndigheder har fået kig på. Nordea mener ikke, at banken har handlet ulovligt, fordi Nordea blandt andet havde eksterne juridiske rådgivere og skatterådgivere ind over handlen. Derfor bringer banken nu sagen videre til de svenske domstole. - Den struktur, der blev anvendt, da ejendomsporteføljen blev solgt, blev valgt udelukkende ud fra et forretningsmæssigt perspektiv og altså ikke ud fra et skattemæssigt perspektiv. Alternative strukturer ville heller ikke have medført en skattepligtig indtægt, siger Nordeas finansdirektør, Arne Liljedahl. Novo og Lundbeck tabte terræn Insulinkoncernen Novo Nordisk tabte 1,1 procent i den indledende handel og lå i kurs 445. Lykkepilleselskabet Lundbeck smed 0,9 procent til kurs 141,5. Kopimedicinalkoncernen Teva har appelleret dommen om en patenttvist med Lundbeck. Sagen havde i sin tid markedets store interesse, og dommen fik umiddelbart Lundbeck-aktien til at stige knap 5 procent. Lundbeck kunne også notere sig, at det er gået godt med tegningen af sit gamle spinoff, Lifecycle. Fondsbørsens lille ny, Lifecycle, kunne i ren begejstring fredag morgen meddele, at selskabets aktier er overtegnet 6 gange, og at udbudskursen er sat til 44 kroner per aktie. Lifecycle meddelte torsdag middag, at forholdene vil blive offentliggjort fredag middag. SAS-direktør satser formue på SAS-aktier SAS-direktør, Mats Jansson, viste tro på flyselskabets fremtid ved at købe 46.000 aktier til en værdi af 105,78 skroner stk. SAS-aktien åbnede 0,6 procent højere i 85,5 danske kroner. TrygVesta åbnede fredag 0,4 procent højere i kurs 395, efter at Nordea kom med positive udmeldinger om forsikringsselskabet. - Fra Trygvesta fik vi en større end ventet opjustering (i torsdagens regnskabsaflæggelse, red.), som dermed bekræfter vores opfattelse af selskabet som et must i porteføljen, lød det fra Nordea.",2006-11-10T08:59:26+00:00,
https://www.dr.dk/nyheder/penge/ny-rekord-danske-aktier-0,"Onsdag blev rekordernes dag. C20 steg 0,5 procent til 416,03, og slog dermed rekorden fra maj i år på 415,68. I USA, hvor der er regnskabssæson, brød Dow Jones 12.000-mærket - også her var der rekord. Den positive stemning slog igennem på de europæiske markeder. Selv et fald for A.P. Møller - Mærsk kunne ikke dominere stemningen under de hjemlige himmelstrøg. Novo Nordisk-aktien satte i sig selv rekord, og Gen-mab nåede for første gang nogen sinde over sin introduktionskurs på Københavns Fondsbørs. Novozymes blev dagens vinder Novozymes blev dog C20-vinder og lukkede 3,1 procent højere i kurs 467. Investeringsbanken Carnegie udsendte tirsdag en analyse på enzymfabrikanten og fokuserede på det stagnerende marked for enzymer til vaskemidler, der er det største forretningsområde hos Novozymes. Vurderingen fra Carnegie er, at en satsning på vaskemiddels-enzymer kan mangedoble Novozymes' marked. Anders Lund, marketingsdirektør for vaskemiddelforretningen, udtalte på den baggrund, at Novozymes har flere udviklingsprojekter med vaskeenzymer på tapetet. Novo Nordisk steg 1,3 procent til kurs 457. Novo Nordisk fik løftet sit kursmål hos Goldman Sachs med 12 kro-ner til 430 kroner, hvor analytiker Mark Tracey fastholdt anbefalingen ""neutral"" i sit notat onsdag morgen. Konkurrenten Merck fik grønt lys af de amerikanske sundhedsmyndigheder til at markedsføre diabetesmidlet Januvia, men det tager Novo Nordisk med ro. - Midlet bliver primært en konkurrent til andre tabletbaserede diabetesmidler, sagde kommunikationschef hos Novo Nordisk, Mike Rulis, til RB-Børsen onsdag. Vestas op på ordre Vestas fortsatte onsdag sin stigning, der blev startet efter et kursløft og en købsanbefaling fra Goldman Sachs mandag. Vestas steg 0,6 procent til kurs 160,8. Vindmøllekoncernen fik onsdag en amerikansk ordre på 21 stk. V90-3,0 megawatt møller. Konkurrenten Siemens Wind Power offentliggjorde, at de har vundet en skotsk ordre på 140 vindmøller. Forsikringskoncernen TrygVesta og vejtransportselskabet DSV fik fuldt udbytte af den gode aktiestemning med stigning på henholdsvis 2,7 procent til kurs 378 og 2,4 procent til lukkekurs 1083. A.P. Møller - Mærsk i fald A.P. Møller - Mærsk faldt 1 procent til kurs 51.800. Spekulationer om A.P. Møller - Mærsks opkøb af Hapag Lloyd kom igen på dagsordenen, men skibsreder Knud Stubkjær afviste overfor RB-Børsen, at Mærsk vil købe Hapag-Lloyd. Analytiker Dan Togo Jensen fra Handelsbanken vurderede, at Mærsk bør lade en konkurrent overtage Hapag-Lloyd, da det vil skabe konsolidering i branchen og give Mærsk billige markedsandele. Blandt kandidaterne til C20-indekset havde Genmab kapitalmarkedsdag i London og steg 9 procent til kurs 271,5. Biotekvirksomheden har udviklet en ny teknologi, Unibody, som potentielt vil udvide markedet for mål-rettede lægemidler, især for visse cancer- og autoimmunsygdomme.",2006-10-18T15:46:00+00:00,
https://www.dr.dk/nyheder/penge/bo-steg-i-negativt-marked,"Det danske eliteindeks C20 kom gennem dagen med et tab på 0,7 procent og endte i 405,91. Det var især Novo Nordisk og A.P. Møller-Mærsk, som tyngede indekset. Bang & Olufsen leverede sit første kvartalsregnskab, som levede op til investorernes forventninger. Eftermiddagens offentliggørelse af den amerikanske arbejdsmarkedsrapport tyngede de globale aktiemarkeder, som over en bred kam tabte terræn. B&O-overskud større end ventet B&O's kvartalsregnskab gav lidt turbulente udsving for selskabets aktier. B&O leverede et overskud på 58 millioner kroner før skat for første kvartal, hvor analytikerne havde ventet et overskud på 52 millioner kroner. B&O lukkede med en gevinst på 0,9 procent i kurs 655. Efter regnskabsmeddelelsen fik aktien et skub i positiv retning, da B&O aktien var på negativ kurs om formiddagen. - Det vigtigste i regnskabet er helt klart, at B&O løfter sin bruttoavance. Bruttoavancen faldt i fjerde kvartal på grund af et EU-direktiv. Med fare for at overfortolke et enkelt kvartal indikerer regnskabet, at det var en engangsforeteelse, udtalte analytiker Rune Møller til RB-Børsen. Stort potentiale i USA for Novo Nordisk Novo Nordisk lå hele fredagen med fødderne solidt plantet i negativ terræn trods fredagens positive udmeldinger om tre nye kliniske studier i forbindelse med kapitalmarkedsdagen. Novo Nordisk tabte 2,3 procent med kurs 423. Desuden udtalte koncernchefen med ansvar for driften, Kåre Schultz, at selskabet har stort potentiale i USA, hvor 6 millioner har diabetes uden at være diagnosticeret, sagde Kåre Schultz. Den cykliske A.P. Møller Mærsk-aktie tabte 1,7 procent til kurs 51.200, da den negative stemning forplantede sig de rederi- og oliegigantens kursudvikling. Vestas ned trods ny ordre Vestas Wind Systems tabte 1,0 procent og lukkede i kurs 152,5, trods købsanbefaling fra hollandske ABN Amro. Vestas kunne endda også annoncere en ny amerikansk ordre. - Det glæder Vestas at blive leverandør til endnu et vigtigt elselskab i det midtvestlige USA. Det er opmuntrende at se Madison Gas and Electric' fortsatte engagement inden for vindenergi, sagde Jens Søby, der er administrerende direktør for Vestas Americas. Danske Bank lukkede 1,7 procent højere i kurs 237,5, og var dermed med til at reducere tilbagegangen i C20-indekset. SAS Gruppen leverede fredag formiddag en positiv melding om 5,2 procent opgang i passagertrafikken i september ifht. samme måned sidste år. Samtidig vurderede SAS, at markedet er stabilt. Det afspejles ved en kursfremgang på 1,9 procent til lukkekurs 80. Ejendomsudviklingsselskabet Sjælsø Gruppen oplevede fredag en kursstigning på 3,5 procent til kurs 1740 i kølvandet på meddelelsen om et projektpartnerskab med det engelske selskab Benson Elliot Management. Samarbejdet drejer sig om et boligprojekt på havneholmen til en samlet værdi på 900 millioner kroner",2006-10-06T15:53:16+00:00,
https://www.dr.dk/nyheder/penge/mindre-udsving-paa-boersen,"Carlsberg blev sat midt på scenen, da en opjustering fra Carnegie kastede glans over bryggerikoncernen. Imens måtte A.P. Møller-Mærsk investorerne spekulere over de seneste udmeldinger fra skibsreder Eivind Kolding. Kolding har sat fokus på integrationen og it-problemerne, som kom efter opkøbet af P&O Nedlloyd. Alt i alt blev det til små udsving i C20 indekset, hvilket faldt godt i tråd med udviklingen på de store europæiske fondsbørser. C20-indekset åbnede marginale 0,05 procent højere i 395,21. Carlsberg stiger på opjustering Carlsberg åbnede 3,2 procent højere i kurs 488,5, da analytikerne hos Carnegie hævede deres anbefaling af Carlsberg fra ""neutral"" til ""outperform"". - Vores nye scenario indikerer, at aktiekursen bør nå 525 inden for seks måneder, og at den kan nærme sig 600 næste år, skriver Carnegie i en ny analyse. A.P. Møller-Mærsk åbnede 0,2 procent lavere i kurs 48.900. Ifølge shippingavisen Lloyd's List satte Eivind Kolding endnu engang fokus på integrationen af P&O Nedlloyd. Det sker, efter at Kolding torsdag havde sået tvivl om løsningen af it-problemerne. Eivind Kolding udtalte ifølge shippingavisen Lloyd's List, at integrationen af containerrederiet P&O Nedlloyd er gået ""meget godt"" og forløbet efter planerne. Vestas investorerne lod sig ikke rive med af muligheden for en ny amerikansk gigant vindmøllepark. Elselskabet Alliant Energy har søgt myndighedernes godkendelse til at opføre en vindmøllepark på 40 vindmøller, der samlet når en kapacitet på 100 MW, og vil koste godt 1 mia. kroner Vestas åbnede uændret i kurs 161,5. Nordea i god form Nordea kom godt ud af starthullerne, da storbankens aktier steg 1,0 procent til 76,5. Konkurrenten Danske Bank lagde kun 0,3 procent til sin kursværdi, som lå på 227,5 kroner per aktie. Det skete uden, at der kom nyt fra bankerne via Københavns Fondsbørs. Blandt de illikvide aktier kom Solar i centrum. Solars hollandske datterselskab har indledt forhandlinger om erhvervelsen en VVS-kæde. Solar venter, at resultatet af forhandlingerne vil vise sig i november. Solar var ikke handlet i fredagens første handel. Softwareproducenten Simcorp, som torsdag annoncerede en ordre, fortsatte den gode tendens og steg fredag morgen 1,8 procent til kurs 1044.",2006-09-15T09:15:17+00:00,
https://www.dr.dk/nyheder/penge/uens-handel-paa-fondsboersen-gav-mindre-tab,"Torsdagens aktiehandel på Københavns Fondsbørs endte med små tab, da C20-indekset lukkede 0,2 pct. lavere i 390,57. Blandt de 20 aktier i C20 var der uens tendens i handlen, da ni aktier steg og 11 faldt. Vestas blev handlet højere, mens transportaktien DSV faldt på en nedjustering fra FIH. Blandt sidepapirerne var Parken på spil med investeringer i Billund, mens Live Networks Holding var fuld af liv og steg over 35 pct. Vestas i fremgang blev handlet 0,6 pct. højere og lukkede i kurs 163. Vindmølleproducenten har nu fundet løsning på alle tekniske problemer på projekter, der er relateret til kæmpehensættelserne i 2005 til garantiforpligtelser. Ledelsen vurderede ifølge Handelsbanken, at de nuværende hensættelser er tilstrækkelige til at dække de relaterede omkostninger, fremgik det af et notat fra analytiker Kitty Grøn. - Vi ser ingen umiddelbar risiko for negative overraskelser relateret til hensættelser i de kommende kvartaler. Efter vores mening, er hovedrisikoen relateret til flaskehalse i forsyningen, som kan forstyrre leveringsstrømmen, skrev Kitty Grøn og fastholdt sin anbefaling ""akkumuler"" af Vestas med kursmålet på 175. Mindre optimistisk var investeringsbanken Lehman Brothers, der fastholder anbefalingen ""undervægt"" med kursmålet på 135. Kraftig vækst i bioethaol Væksten i bio-ethanolmarkedet i USA øgedes til hele 28 pct. på årsbasis i juni og væksten i salget af bioethanolenzymer hos Novozymes ligger i størrelsesordenen 28-30 pct. i første halvår, mens andet halvår ventes at resultere i en værditilvækst på 25 pct., vurderede Danske Equities. Finanshuset pegede på, at Novozymes står til at få størst fordel af markedet, idet koncernen har en markedsandel for ""kold-processen"" på over 90 pct., mens Danisco så småt er ved at arbejde sig ind i kampen. Novozymes lukkede 0,6 pct. højere i kurs 409,5, mens Danisco blev handlet 0,2 pct. lavere til lukkeniveauet 433. A.P. Møller - Mærsk blev handlet 0,4 pct. lavere til lukkekurs 48.500.Jyske Banks analytiker Michael Nielsen fastholder anbefalingen ""reducer"", da der fortsat er væsentlige risici i containerforretningen. DSV nedjusteret blev handlet 1,1 pct. lavere til lukkekurs 944. Seneste uges halvårsregnskab fra DSV var på niveau med konsensusforventningerne, men lavere end FIH Capital Markets estimater. Finanshuset vurderede, at der mangler kurstriggere, og derfor blev aktien nedjusteret til ""akkumuler"" fra ""køb"". - Den organiske vækst i den oprindelige DSV forretning blev på 10,1 pct. i første halvår. Selskabet havde en pæn fremgang i marginen i den oprindelige forretning, mens synergieffekterne fra Frans Maas opkøbet endnu ikke slår igennem, skrev FIH. Blandt dagens vindere i C20-regi lå GN Store Nord, der lukkede 1,2 pct. højere i kurs 85,8, lidt lavere lukkede Carlsberg i kurs 452,5 med en gevinst på 1,0 pct. Parken køber Lalandia Sport & Entertainment blev handlet 6,2 pct. højere til lukkekurs 1300. Købet af 75 pct. af aktierne i Reka med henblik på etablering af et Lalandia i Billund samt opførelsen af det nye ferie- og oplevelsescenter skal finansieres med lån og ikke ved udvidelse af aktiekapitalen. Live Networks Holding lukkede 37,9 pct. højere til kurs 4,0 og blev dermed torsdagens højdespringer. Kursstigningen kommer efter onsdagens sene halvårsregnskabspræsentation, som stillede Live Networks investorerne en udlodning af aktierne i Europe Vision-aktier i udsigt. Endnu en højdespringer var Viborg Håndboldklub, der lukkede 24,0 pct. højere i kurs 310, efter klubben onsdag efter lukketid havde fremlagt et stærkt regnskab.",2006-08-31T16:44:30+00:00,
https://www.dr.dk/nyheder/penge/nye-hoejder-paa-oliepris-sender-aktiemarked-i-roedt,"Topindeksmedlemmerne på Københavns Fondsbørs led svære tab torsdag. C20 lukkede 1,5 procent lavere i 366,44. Sure europæiske børser Udslaget var på linie med sure europæiske børser, der var præget af negative meldinger i kølvandet på nedturen i de amerikanske it-aktier som bølgede over Atlanten. Det blev understøttet af forstærkede geopolitiske uroligheder, som den israelsk-libanesiske konflikt samt Iran situationen. Yderligere blev olieprisen sendt op i nyt rekordniveau. Fælles projekt i Nordsøen A.P. Møller - Mærsk lukkede torsdag 2,4 procent lavere i 45.100. Investorerne blev budt på togt i Nordsøen, da Mærsk Olie og Gas sammen med partneren British Petroleum (BP) har startet første fase af et udviklingsprojekt i Nordsøen. Det oplyser BP, der er operatør på projektet. - Udviklingen af projektet vil ikke kun hjælpe med at maksimere udvindingen af gas fra Nordsøen, men også forlænge livet for Harding-feltet til efter 2015, siger Gordon Birrell fra BP. Rederikoncernen var torsdag også aktiv med meldinger om salg, idet datterselskabet The Maersk Company i England har solgt sin andel i Salamis Group til tyske Rheinhold & Mahla. Hug til Vestas Vestas fik drøje hug, da investorerne sendte vindemølleproducenten 3,5 procent lavere til kurs 161,0. Vestas var sammen med B&O blandt de aktier, der var hårdest ramt af den usikre stemning på torsdagenes marked. B&O fik et kursskred på 5,4 procent til kurs 575. Coloplast handledes 1,0 procent lavere i kurs 428,5. Det danske medicoselskab blev onsdag efter lukketid opjusteret til ""hold"" fra ""sælg"", af analytiker Jenni Ruottinen fra Standard & Poor's Equity Research, mens kursmålet blev fastholdt på 458 kroner. Opjusteringen begrundes hovedsageligt af Coloplast-aktiens seneste kursfald, som således blev udbygget yderligere. Jenna Ruottinen forventer, at Coloplast vil have et lavere salg på 14 milliarder kroner i regnskabsåret 2011/2012 mod Coloplasts eget langsigtede mål om et salg på 15 milliarder kroner FLSmidth lukkede 2,9 procent lavere i kurs 216,5. Cementfabriksproducenten blev i torsdagens sene marked opjusteret til ""køb"" fra ""akkumuler"" af Alm. Brand Henton, der dog fastholder sit kursmål på 270 kroner. Finanshuset vurderer, at FLS fortsat er en stærk aktie i lyset af den seneste udvikling. - Vi opjusterer vores anbefaling og ser samtidig en lavere risiko i selskabet, da afhængigheden af Mellemøsten er blevet mindre, fremgår det af en kommentar fra Alm. Brand Henton. Opjustering til NKT NKT Holding blev torsdag handlet 2,0 procent lavere i kurs 344,0. NKT kommer med en opjustering i forbindelse med halvårsrapporten i august. Det mener analytiker Stig Frederiksen fra Danske Equities, efter at det britiske selskab Acergy, der ejer 49 procent af NKT Flexibles, kom med en stærk kvartalsrapport. Acergy havde i første halvår en fremgang i salget på 68 procent og i overskuddet på 34 procent. Det støtter ifølge Stig Frederiksen antagelsen om positive markedsforhold, og at et frasalg af NKT Holdings 51 procent's andel i NKT Flexible kan inkludere en præmie. - Selv hvis aktiviteten i NKT Flexibles er relativ lille sammenlignet med den samlede aktivitet i Acergy, ser vi stadig den positive udvikling som en klar indikation af, at både overskuddet og aktiviteten i NKT Flexibles fortsat forbedres, hvilket udover den positive effekt på indtjeningen kan øge værdien af aktierne i selskabet, konstaterer han i en note torsdag.",2006-07-13T16:24:38+00:00,
https://www.dr.dk/nyheder/penge/c20-indeksets-rekordserie-fortsaetter,"Det blev til massive kursstigninger hos Carlsberg og William Demant onsdag, efter at selskaberne onsdag morgen fremlagde stærke kvartalspræsentationer. Det gav yderligere føde til C20-indeksets rekordserie, da C20 lukkede 0,5 procent højere i 415,68 på en dag, da Lundbeck fortsatte de gode takter fra tirsdag. Aktieboks: Endnu en C20-rekord Blandt C20-medlemmer var der enkelte kurssmæk, da investorerne solgte ud af aktierne fra forsikringsselskaberne, Topdanmark og TrygVesta, sammen med Vestas. William Demant i topform William Demant lukkede 6,7 procent højere i rekorden 467,5, da høreapparatproducenten nu melder ud, at væksten i den underliggende forretning i 2006 vil overstige 10 procent Meldingen fra WDH er næsten så godt som en opjustering, vurderer SEB Enskilda, der skruer op for sine skøn og af den grund løfter kursmålet til 500 fra 430. Anbefalingen er fortsat akkumuler, fremgår det af et notat fra banken. William Demant ønsker et mere fast billede inden, man kaster sig ud i en opjustering, udtalte direktør Niels Jacobsen. William Demant har haft stigende salg og lønsomhed i første kvartal og vundet markedsandele på alle tre forretningsområder. - Usikkerheden i vores forventninger er primært knyttet til Oticon Delta. Det har kun været på markedet i 14 dage i første kvartal, men det har været 14 gode dage, og det ser ud til at være fortsat, udtalte Niels Jacobsen til RB-Børsen. Carlsberg overraskede positivt Det var velfornøjede investorer, som læste i Carlsbergs regnskab for første kvartal, hvor både top- og bundlinjen klart overgik forventningerne. Carlsberg-aktien lukkede 6,9 procent højere i kurs 433. - Første kvartalsregnskab fra Carlsberg overrasker positivt. Især udviklingen i Asien lover godt for fremtiden, skriver analytiker Lars Villadsen fra Sydbank, der fastholder anbefalingen af Carlsberg på ""Overvægt"". Carlsberg landede i første kvartal 2006 en indtjening fra driften (EBIT) på 83 millioner kroner sammenlignet med et tab på 22 millioner kroner i samme periode i fjor. Kvartalet er typisk sæsonmæssigt svagt for bryggeribranchen, og koncernchefen Nils Smedegaard Andersen bemærkede på den efterfølgende telekonference at det lille resultat er tilfredsstilende. Carlsberg gentog 2006-prognoserne. Lundbeck fortsatte op Der var yderligere kursfremgang til Lundbeck-aktionærerne efter tirsdagens gode regnskabspræsentation. Lundbeck-aktien lukkede 3,9 procent højere i kurs 140,8. Alm. Brand Henton ser også positivt på Lundbeck efter præsentationen, da de hævede sit kursmål til 150 fra 130, men finanshuset understregede, at risikoen er høj indtil der er fundet en afgørelse på retssagen mod Ivax. Alm. Brand Henton forventer, at Lundbeck vinder retssagen, som kan være en væsentlig kurstrigger på 5-10 procent Finanshuset ING gentog sin købsanbefalingen og hævede kursmålet til 150 på Lundbeck. Vestas ned på spansk nedjustering Vestas faldt knap 4 procent til 176 påvirket af, at Citigroup har nedjusteret den spanske konkurrent til Vestas, Gamesa, til hold fra køb efter markant kursfremgang i Gamesa aktien den sidste måneds tid. Forsikringsaktierne i C20-indekset havde ikke en god dag. Topdanmark faldt 3,2 procent til 799, mens TrygVesta faldt 1,8 procent til 383. Investorerne afventer torsdagens kvartalsregnskab fra TrygVesta. Blandt sidepapirerne steg aktier i Schouw knap 1 procent til 344 efter regnskabspræsentationen for første kvartal. EDB Gruppen gentog sine prognoser for 2006, men selskabets aktier faldt 1,6 procent til 382. Anderledes fart over feltet var der på Amagerbanken, som steg 10,2 procent til 540.",2006-05-10T15:19:46+00:00,
https://www.dr.dk/nyheder/penge/vestas-dominerede-omxc20-gik-op,"Investorerne havde fredag opmærksomheden rettet mod Vestas-aktien efter gårsdagens blodbad. Fredag trak Vestas investorerne godt rundt i manegen, hvilket står i kontrast til torsdagens dyk. Fredagen blev lidt overraskende til en god dag for OMXC20 indekset, som lukkede 0,48 procent højere i kurs 370,74. Trækhesten A.P. Møller Mærsk satte et solidt tempo, mens Danisco - i uvant rolle - fløj ud over stepperne. Tæsk til Vestas Vestas-aktien svingede kraftigt fredag og lå ved formiddags-tid med tab på mere end 7 procent, men investorerne oplevede, at Vestas-aktien ""blot"" lukkede 3,43 procent lavere i 105,25. Aktionærerne kunne bruge dagen til at læse finanshusenes vurdering af situationen efter torsdagens gruelige markedsopdatering. Fredag morgen sænkede Morgan Stanley sit kursmål på Vestas til 73, mens UBS sænkede sit kursmål til 86. Carnegie var på banen inden åbningstid med en nedjustering af Vestas til ""neutral"" fra ""outperform"", ligesom Alfred Berg skar sin anbefaling ned til ""hold"" fra ""add"". Mindre usikkerhed om sukker Danisco-aktien var i topform og lukkede 4,67 procent højere i 437,00, hvilket betød, at Danisco-aktien kunne trække i førertrøjen blandt C20-medlemmerne. Danisco lukrerede på, at torsdagens kompromis om EU's sukkerreform har fjernet en ikke uvæsentlig del af den usikkerhed, der hidtil har omgæret den danske sukker- og enzymproducent. Det vurderer Sydbank-analytiker Brian Kirk over for RB-Børsen. Kompromiset er knap så vidtgående på prissiden som oprindeligt foreslået, og der er også en længere udfasningstid, påpeger Brian Kirk. Stigende fragtrater i december A.P. Møller - Mærsk lukkede solide 1,68 procent højere i kurs 60.600. Det sker efter et par dage med faldende tendens. Containeraktiviteterne blev sat i positivt lys fredag, da den indiske avis Business Standard skrev, at fragtraterne i december ventes stige 150 dollar (952,2 kroner) for en 20 fods container for ruter fra Indien og vestpå. Det er bestyrelsesformand for IPBCC, Umesh C Grover, (India-Pakistan-Bangladesh-Ceylon Conference), hvor Maersk Sealand er medlem, der bekræfter udviklingen over for avisen. D/S Torm vandt 2,35 procent til kurs 305,00. Fredag hørte branchen også nyt fra det mindre rederi D/S Norden, som var regnskabsaktuel tidligere. Aktier i D/S Norden steg 1 procent til kurs 2980,00. Novo Nordisk-aktien sluttede ugens sidste dag med en flot fremgang på 1,92 procent til kurs 345,00. Novo-aktien steg en smule ekstra, efter at insulinproducenten fredag eftermiddag meddelte, at de har fået lovende resultater fra forsøg med GLP-1 produkt Liraglutide, som er et langtidsvirkende diabetes2-medikament. DFDS holder forventningerne Fragt- og linjefartrederiet DFDS kunne i sit regnskab for de første ni måneder af 2005 fastholde helårsforventningerne. DFDS venter et overskud på 225 millioner kroner før skat i 2005, men DFDS hævede omsætningsvækstprognosen til 8-9 procent fra 6-8 procent Aktier i DFDS faldt marginale 0,14 procent højere i kurs 368,00. Underholdningsbranchen satte sig selv på scenen. Parken Sport & Entertainment, som blandt andet står bag fodbold-klubben FCK og badelandet Lalandia, overraskede med sin regnskabsaflæggelse for første kvartal, som var planlagt til onsdag i kommende uge. Underholdningsselskabet kunne ikke vente med at fortælle investorerne, at de fastholder helårsprognosen på 45-50 millioner kroner før skat for 2005/06. Aktier i Parken steg 1,60, procent til kurs 508.",2005-11-25T16:44:40+00:00,
https://www.dr.dk/nyheder/penge/beskeden-fremgang-til-c-20-aktierne,"De danske aktier lukkede fredagen med en lille C20 stigning på 0,2 procent til 442,57 på en dag, hvor C20-medlemmerne ikke kunne finde en fælles retning. Største dagsstigning i C20-indekset leverede Novozymes, mens Bang Olufsens blev tabt af feltet. Novozymes dagens højdespringer Novozymes lukkede 3,8 procent højere i kurs 517, efter at der fra morgenstunden var sat fokus på bioetanol-branchen. Branchen kom i fokus herhjemme, efter at regeringen vil arbejde for, at tankstationer skal bruge bio-ethanol i benzin og diesel. Novozymes er sammen med Danisco markedsførende i produktion af enzymer til bioethanolbranchen. Danisco lukkede 1,6 procent højere i kurs 486. Den defensive medicinalaktie, Novo Nordisk, havde også en god dag. Novo Nordisk leverede ikke nyt til investorerne via fondsbørsen. Generelt oplevede de europæiske medicinalaktier medvind på fredagens fondsbørser. Novo Nordisk steg 2,0 procent til kurs 475. Skidt dag for B & O Bang Olufsen havde en skidt dag, da elektronikdetailkoncernen tabte 1,2 procent til kurs 723. Bang Olufsen aflægger halvårsregnskab i kommende uge. Vestas oplevede også modvind, da producenten af alternative energikilder tabte 1,9 procent til kurs 231. De seneste fald i oliepriserne kan have presset investeringslysten i alternative energiaktier. Finanshuset Gudme Raaschou placerede ellers Vestas blandt de fem bedste investeringer på det danske aktiemarked i år, idet strategiplanen The Will to Win vil løfte indtjeningen, lød det. Fragtpriser op hos Mærsk For A.P. Møller - Mærsk betyder faldet i oliepriserne mindre udgifter til skibsbrændstof. Maersk Line, der omfatter APM's containeraktiviteter meddeler, at raterne på fragt mellem Sydamerika og Europa bliver sat op. Ratestigningen er på mindst 200 dollar pr. teu (en standard 20 fodscontainer) og får effekt fra 1. februar. Rederiet oplyste, at stigningen skal ses som opretning til et naturligt niveau efter et fald i 2006. APM faldt 1,7 procent til kurs 52.200. I den sene handel kom Group 4 Securicor med nyt, da den dansk/britiske vagt- og sikkerhedskoncern Group 4 Securicor har solgt selskaberne Cognisa Transportation og G4S Geld und Wertdienste. Frasalget havde dog kun marginal kurspåvirkende effekt. Group 4 Securicor lukkede 0,5 procent lavere i kurs 20,7. DFDS sejlede med fuld fart frem og lukkede hele 7,9 procent højere i kurs 780. Især faldet i olieprisen og et opkøbstilbud på den finske konkurrent Grimaldi Group gav DFDS vind i sejlene. Den lille Hvidbjerg Bank opjusterede forventningerne til egenkapitalforretningen til 13-15 procent fra tidligere 6-8 procent Nye filialbyggerier og økonomisk forbedring blandt kunderne nævnes som forklaringerne. Hvidbjerg Bank endte 9,1 procent højere i kurs 945.",2007-01-05T18:25:31+00:00,
https://www.dr.dk/nyheder/penge/fondsboersen-kom-godt-fra-start,"Københavns Fondsbørs slog fredag dørene op til en lille stigning, og C20 lå 0,6 procent højere i 381,77. Coloplast blev handlet 0,3 procent lavere i kurs 451,5. Inden åbning nedjusterede Standard & Poor's Equity Research efter torsdagens skuffende regnskab. Standard & Poor's Equity Research sænkede anbefalingen til ""sælg"" fra ""hold"" og skar kursmålet til 440 kroner fra 458 kroner TrygVesta lå fredag uændret i kurs 370,5 efter torsdagens svage regnskabspræsentation, der sendte forsikringsaktien over 2 procent lavere. William Demant i medvind William Demant var inde i varmen igen og steg efter tab i torsdagens sene handel. TrygVesta lå fortsat i negativ terræn efter torsdagens svage regnskab. Blandt sidepapirerne var der fokus på Danionics, som fortsatte sin optur. William Demant åbnede 1,0 procent højere i kurs 447. Høreapparatproducenten, der aflagde regnskab torsdag, fik fredag inden åbning hævet sit kursmål af Stantard & Poor's Equity Research. Analytiker Jenni Ruottinen hævede sit kursmål til 460 fra 440 og gentog sin holdanbefaling. - William Demant afleverede et regnskab for første halvår, der var bedre end ventet på alle planer, konstaterede Jenni Ruottinen. Torsdag faldt aktien, efter at William Demant bemærkede, at høreapparatmarkedets vækst dæmpedes mod slutningen af andet kvartal, ligesom enkelte markeder i Europa og Japan viste en faldende tendens. B&O handlet ned Topdanmark fik fredag morgen hævet sit kursmål til 920 fra 830 af Standard & Poor's Equity, der i samme moment sænkede anbefalingen til hold fra køb. Topdanmark er regnskabsaktuel tirsdag. Topdanmark faldt 0,1 procent til kurs 865. Bang & Olufsen, der er regnskabsaktuel mandag, blev handlet 0,2 procent lavere til kurs 620. TV- og Audioproducenten blev torsdagens højdespringer i C20-regi efter analytiker Torben Sommer hos Standard & Poor's Equity Research fastholdte sin købsanbefaling men skar kursmålet til 760 fra 840. ØK blev handlet 0,8 procent lavere til kurs 242. Jyske Bank gentog torsdag anbefalingen ""reducer"", mens banken hævede sit kursmål til 255 kroner. Color Print blev handlet 2,6 procent højere til kurs 585. Kapitalfonden Polaris forhøjede købstilbudet til 585 kroner pr. aktie fra tidligere 550 kroner pr. aktie. Det fremgik af en fondsbørsmeddelelse fra Color Print. Danionics steg 12,5 procent til kurs 22,5. Batteriproducenten steg torsdag svimlende 55 procent efter at en stor ordre fik fyldt 40-50 procent af kapaciteten op på selskabets fabrik i Kina.",2006-08-18T09:11:09+00:00,
https://www.dr.dk/nyheder/penge/smaa-bevaegelser-i-stille-marked,"De danske aktier åbnede fredag marginalt lavere i en rolig handel. C20 lå 0,1 procent lavere i 372,20. Vestas mærkede konkurrence fra østen. Blandt sidepapirerne var det lidt aktivitet hos Brøndby IF, som opjusterede efter salg af Elmander. Aktieboks: OMXC20 GN en smule ned GN Store Nord åbnede fredag 0,6 procent lavere i kurs 81,8. GN Store Nord begyndte dagen i et noget roligere tempo end de seneste dages heftige fremgang, efter at GN meddelte, at koncernen vil sælge høreapparataktiviteterne, hvis det skaber merværdi til aktionærerne. Vestas åbnede 0,3 procent højere i kurs 165. Vestas-aktionærerne mærkede en brise fra den indiske konkurrent Suzlon, der annoncerede massive investeringer. Suzlon planlægger at investere 1 milliarder dollar (5,8 milliarder kroner) i produktionskapacitet i USA, Kina og Indien. Suzlon vil fortsætte med at øge kapaciteten uden for Indien over de næste tre år, sagde Suzlons formand og direktør Tulsi Tantri. Novozymes lidt lavere Novozymes blev tidlig fredag handlet 0,7 procent lavere til kurs 391. Enzymkoncernen overtog torsdag det britiske selskab Delta Biotechnologies, og trådte derved frem i lyset som kommende leverandør til lægemiddelindustrien af albumin. Novozymes kan producere albumin på basis af gær i stedet for som i dag, hvor produktet produceres på basis af blod fra køer. Novozymes har også indgået en aftale med Celliance Corp., der er datterselskab til Serologicals Corp. Aftalen drejer sig om en undersøgelse af mulighederne for kommercialisering af albumin til brug i celle kultur-formuleringer. Albumin bruges i vid udstrækning, som stabilisator i lægemidler. Blandt sidepapirerne var Bodilsen Holding kommet sig efter torsdagens markante kursfald på over femogtredive procent. Bodilsen åbnede fredag 7,8 procent højere i kurs 12,40. Brøndby op på salg De boldglade investorer fulgte Brøndby IF, der åbnede 0,7 procent højere i kurs 74,5. Fodboldklubben sender John Elmander af sted til den franske fodboldklub Toulouse og modtager 37 millioner kroner i retur, oplyser Brøndby. Med salget af den svenske landsholdsspiller opjusterer Brøndby til et resultat før skat på 80-85 millioner kroner Harboes Bryggeri skummer stadig efter Danske Equities fastholdte anbefalingen hold. Bryggeriet var onsdag aktuel med helårsregnskab, der ikke skuffede investorerne trods lidt sløve tal. Harboes lå fredag morgen 1,8 procent højere i kurs 249,0. Color Print mærkede efterdønninger af torsdagens salgstilbud på 550 kroner pr. aktie, hvilket var pænt under dagskursen. Trykkeriaktien blev fredag handlet 1,1 procent lavere til kurs 564.",2006-07-07T07:51:29+00:00,
https://www.dr.dk/nyheder/penge/moderat-c20-stigning,"Det danske eliteindeks kom igennem tirsdagens etape med en moderat stigning. C20 øgede værdien 0,3 procent til 374,01. Jyske Bank tilkæmpede sig førertrøjen med en slutspurt og lukkede 3,1 procent højere i kurs 347, ØK lå lige i baghjulet efter at have kørt i et højt tempo hele tirsdagen. ØK lukkede med en stigning på 3,0 procent til kurs 238,5. Handelskompagniaktien sprang mandag fem procent efter, at en opjustering til ""køb"" fra ""hold"" med et kursmål på 267 af analytiker Stig Frederiksen fra Danske Equities. A.P. Møller - Mærsk lukkede tirsdag 0,4 procent højere i kurs 45.600. Mens APM øger sin aktivitet i øst med bud på australske Adsteam Marine, så satser konkurrenten, Shanghai International Port på, inden for et år, at ekspandere sine aktiviteter i Europa med investeringer i europæiske fragtterminaler. Dårlig dag for Novo Nordisk Novo Nordisk klarede sig dårligt i dagens etape og blev handlet 2,0 procent lavere til kurs 367. Novo-aktien kan komme under pres på kort sigt grundet et forsat svagt salg af bløderproduktet Novoseven i Nordamerika samt en stigende konkurrence inden for diabetesområdet. Bang & Olufsen lukkede 1,2 procent højere i kurs 651. Analytiker Klaus Madsen hos Handelsbanken Capital Markets, fastholder sin ""akkumuler""-anbefaling af aktien med et kursmål på 800. - Vi er ret konservative, og venter, at (B&O, red.)ledelsen når et overskud på 453 millioner kroner før skat i 2005/06 - 3 procent over den høje ende af dens ventede resultatinterval på 420-440 millioner kroner, skriver Klaus Madsen. DSV datterselskab i Taiwan DSV blev tirsdag handlet 1,1 procent højere og lukkede i kurs 991. Datterselskabet DFDS vil etablere sig i Taiwan. Der oprettes et nyt selskab, DFDS Transport (Taiwan), som DFDS Transport ejer 80 procent af. - Der er tale om en meget lille akkvisition for DSV, oplyser Johannes Møller, analytiker i FIH Erhvervsbank. FLSmidth lukkede 1,1 procent højere i kurs 230,0. FFE Minerals, der indgår i FLSmidth-koncernen, købte tirsdag den amerikanske selskab Excel Foundry & Machine, samt de resterende 49 procent af datterselskabet Excel Crusher Technologies for tilsammen 30 millioner dollar. ALK-Abello tabte tirsdag 1,7 procent til kurs 821. Allergivaccine-koncernen fremlagde tredje kvartals resultat, der før skat løb op i 164 millioner kroner mod et rundt nul i samme periode året før. Forventningerne til indeværende regnskabsår blev ikke ændret.",2006-07-04T15:34:00+00:00,
https://www.dr.dk/nyheder/penge/omxc20-vestas-tippede-igen-nedad,"Verdens største vindmølleproducent, Vestas, tippede igen nedad, da investorerne igen solgte kraftigt ud af aktien. En række andre OMXC20-selskaber kunne se deres aktier falde i mandagens handel, mens A.P. Møller Mærsk kæmpede en forgæves kamp for at holde C20 indekset oven vande. C20-indekset tabte 0,21 pct. til 369,96. Vestas-aktien blev mandag sparket 11,14 pct. lavere i kurs 93,75, hvilket skal ses i lyset af torsdagens skuffende nedjustering fra koncernen. Nedjusteringen skyldes mangel på komponenter, garantihensættelser og budgetoverskridelser. Roser til Novo Nordisk Netavisen Sify skrev, at Vestas over de næste par år vil investere 1 mia. rupees (ca. 140 mio. kr.) i sin produktionsvirksomhed Indien. Ifølge netavisen vil Vestas være det største vindenergiselskab i Indien inden 2008, hvor omsætningen skal nå 40 mia. rupees (5,6 mia. kr.). APM viste muskler efter opkøbet af Royal P&O Nedlloyd, der understregede positionen som verdens største container-rederi. Således vil Mærsk øge kapaciteten med 30 pct. på ruterne mellem Asien og USA og mellem Asien og Europa, skriver Cargonews Asia. APM's B-aktie lukkede 0,83 pct. højere i 61.100. William Demant-aktien steg 0,46 pct. til 328,50, efter at den schweiziske finansgigant UBS har forhøjet sit kursmål for høreapparatproducenten til 325 fra 305. Finanshuset fastholder anbefalingen på neutral. Aktier i GN Store Nord lukkede 0,67 pct. højere i kurs 74,75. Novo Nordisk fik roser med på vejen fra det amerikanske finanshus Goldman Sachs, som betegnede fredagens resultater fra medikamentet Liraglutide som opmuntrende. Dog tabte Novo-aktien 1,16 pct. og lukkede i kurs 340,50. TDC-aktien siver stadig Den nordiske bank Nordea blev søndag sænket til den neutrale anbefaling in-line fra outperform af finanshuset Goldman Sachs, hvor finanshuset gav Nordea-aktien en fair værdi på 81 skr. I Stockholm lukkede Nordea-aktien 0,31 pct. højere i kurs 80,25 skr., mens lukkekursen i København blev på 63 dkr. Nordea har et ønske om at blive verdens førende, når det kommer til finansiering af papirindustrien lød det mandag fra Nordea. Teleinvestorerne manglede inspiration, og TDC-aktien fortsatte den sivende tendens. TDC-aktien faldt 1,25 pct. til 354,50, hvor investorerne forsøger at spekulere i et længe ventet opkøbstilbud fra en række kapitalfonde. Blandt sidepapirerne så investorerne en nedjustering fra industriventureselskabet VT Holding. VT Holding nedjusterede helårsprognosen med 20 mio. kr. til et overskud på 80-90 mio. kr. før skat. VT Holding-aktien faldt 1,99 pct. til kurs 295. Dagens højde springer blev aktierne fra Scandinavian Brake Systems, som steg 12,95 pct. til kurs 1265,00.",2005-11-28T16:38:00+00:00,
https://www.dr.dk/nyheder/penge/danske-bank-taber-paa-dagens-aktiemarked,"Danske Bank var mandagens helt store taber og faldt 2,0 procent til kurs 247,0. Det internationale finanshus Merrill Lynch har nedjusteret sin anbefaling af Danske Bank til ""neutral"" fra ""køb"". Merrill Lynch lægger vægt på om integrationen af tilkøbte Sampo lykkes snarere end på den positive udvikling i Irland, Norge, Sverige og Danmark. Credit Agricole solgte mandag ud af Danske Bank efter sidste uges opkøbstogt. Det satte Danske Bank under yderligere pres. Vestas steg 2,4 procent til kurs 172,3. Vestas steg på nyheden om, at det spanske Iberdrola vil købe Scottish Power, der flere gange har benyttet Vestas-møller til sine projekter. Også Carlsberg steg pænt 1,4 procent til kurs 513. Carlsbergs salg i Bulgarien er steget 30 procent i de første ti måneder. Novo Nordisk endte 0,3 procent højere i kurs 442,5, efter at ABN Amro hævede sit kursmål til 520 kroner fra 470, ABN Amro gentog sin anbefaling ""køb"". Bedre marginer og aktietilbagekøbsprogram ventes at øge resultatet pr. aktie med mere end sektoren i de kommende år, vurderede ABN Amro. Det var også positivt for Novo, at konkurrenten Novartis fik udsat godkendelsen af sin type to diabetes produkt Galvus med tre måneder af det amerikanske FDA. A.P. Møller-Mærsk endte negativt 0,2 i kurs 54.500, på en dag med blandende nyheder. Finanshuset Cheuvreux hævede sit kursmål på Mærsk aktien til 62.000 fra 56.000, og Mærsks konkurrent PSA International berette om en vækst på 6,9 procent i de første ti måneder af 2006. Der var også nyt fra byggebranchen. MT Højgaard, som er ejet af Monberg Thorsen og Højgaard Holding, sænkede overskudsprognosen for helåret. Det trykkede Højgaard Holding 5,3 procent lavere i kurs 250. Monberg Thorsen, som også er ramt af øgede omkostninger i datterselskabet Dyrup, lukkede 5,3 procent lavere i kurs 535. Regnskabsaktuelle Satair, som lukkede 0,8 procent lavere i 257, gentog sine forventninger til helåret 2006/07. Ejendomsselskabet Jeudan lukkede neutralt i kurs 735 efter sin regnskabspræsentation for tredje kvartal.",2006-11-13T17:04:00+00:00,
https://www.dr.dk/nyheder/penge/p-moeller-maersk-trak-et-tyndt-aktiemarked-op,"De danske aktier blev onsdag handlet pænt højere i et tyndt sommermarked med få nyheder. C20 sluttede 0,3 procent højere i 371,88. Investorerne købte A.P. Møller - Mærsk på en dag, hvor de europæiske aktier lå med plusser og dollaren vandt terræn. Samtidig var der dårligt signal til B&O, der faldt 1,9 procent til kurs 608,0. Tvivlsom indtjening i 2006 A.P. Møller - Mærsk lukkede 2,2 procent højere i kurs 46.200. Mærsk investorerne fik onsdag nyt fra øst, hvor den sydkoreanske rederikonkurrent Hanjin Shipping ligger presset. Analytiker James Yoon fra investeringsbanken JP Morgan, udtalte onsdag til shippingavisen Lloyd's List, at det er tvivlsomt om indtjeningen i 2006 kan forbedres til trods for en ventet vækst i fragtmængderne på 17 procent i 2006. - Tidligere troede vi, at den stærke vækst i volumen ville kompensere for de stagnerende fragtrater, men den fortsatte styrkelse af den koreanske won over for den amerikanske dollar begrænser væksten på toplinien, vurderer James Yoon overfor shippingavisen. Fase-1 forsøg hos Novo Novo Nordisk blev handlet 0,3 procent højere til kurs 373,5. Finanshuset Credit Suisse hævede onsdag sit kursmål af Novo til 372 kroner fra 348. Insulinspecialisten var i fokus på den anden side af Atlanten, hvor det 35 procent ejede amerikanske biotekselskab Zymogenetics starter endnu et fase I forsøg med Interleukin 21 (IL-21) mod kræft. Novo Nordisk har stor interesse i stoffet, der er et protein, der indgår i reguleringen af immunforsvaret. Forsøget skal primært undersøge sikkerhed og tolerabilitet, mens de sekundære mål er farmakologiske og immunologiske beviser på tumoraktivitet. Den danske medicinalkoncern har rettighederne til IL-21 uden for USA og arbejder også på et forsøg med IL-21 mod forskellige kræftformer. Nordea på russisk opkøb Nordea blev onsdag handlet 0,4 procent lavere til kurs 69,0. Nordea har for nyligt solgt sin andel i International Moscow Bank med en pæn gevinst, og nu er planen, at der inden udgangen af året skal findes en ny bank at erhverve for på den måde at brede sig på det russiske marked, fortæller bestyrelsesformanden. - På fem til ti års sigt håber og tror jeg, at vi har forstærket vores position som Nordeuropas førende bank, indregnet de baltiske lande, Polen og Rusland, siger Hans Dalborg i et interview med den svenske avis Dagens Industri. Den dansk/britiske vagt- og sikkerhedskoncern Group 4 Securicor steg 1,1 procent til kurs 18,6 og lå godt fremme i feltet, selvom der ikke blev sendt nyheder ud fra selskabets via Københavns Fondsbørs. Fokus på GN Store Nord GN Store Nord lukkede onsdag 0,7 procent højere i kurs 77,5 og fik dermed stoppet tirsdagens rutsjetur på lidt over 4 procent Høreapparataktien bliver nøje fulgt af investorerne efter meldingen om et frasalg af GN Resound. William Demant blev handlet 0,4 procent højere og lukkede i kurs 429,5. Investorerne spekulerer over muligheden for et opkøbstilbud fra William Demant på GN Store Nord-divisionen GN Resound. Brøndby IF lindrede investorernes abstinenser oven på VM med meddelelsen om, at klubben forlænger kontrakten med Kasper Lorentzen. Den teknisk stærke offensivspiller fik foråret spoleret af en skade, men er på vej tilbage. Lorentzen vil dog ikke være klar til at spille i torsdagens UEFA Cup-kvalifikationskamp mod islandske Valur. Brøndby blev handlet 0,7 procent lavere til kurs 73,0.",2006-07-12T16:07:49+00:00,
https://www.dr.dk/nyheder/penge/gn-topper-traegt-marked,"De danske aktier led onsdag i et surt marked præget af den negative europæiske stemning. C20 faldt 0,9 procent til 370,56, da Danske Bank, Jyske Bank og Novo Nordisk led i varmen. Aktionærerne fik dog et flot show af GN Store Nord, som præsterede et ægte lift off med en to cifret kursstigning, mens nordkoreanske raketter fløj i udlandet. Optur til GN GN Store Nord (GN) strøg onsdag 13,5 procent højere og lukkede i kurs 78,0, trods at selskabet nedjusterede forventningerne til helåret. Nedjusteringen var pakket ind i muligheden for et spin off af høreapparatdivisionen. GN har sat JP Morgan til at undersøge eventuelle salgsmuligheder for høreapparatdelen, GN ReSound. Det sker for at gavne aktionærernes interesse, konstaterer GN Store Nord. GN vurderer, at behovet for kritisk masse i høreapparatindustrien til stadighed vil blive skærpet, og at der derfor muligvis kan være fordele ved yderligere konsolidering i industrien, fremgår det af meddelelsen fra selskabet. Demant eller Phonak - Jeg tror mest på en industrielvirksomhed (som køber, red.), og de mest realistiske bud må være William Demant og schweiziske Phonak, siger Michael Kjær fra Alm. Brand, men tør ikke komme med et endeligt bud på en salgspris for GN Resound. Den mulige opkøber William Demant faldt 2,1 procent til kurs 437,0. GN venter en omsætningsvækst på cirka 15 procent til 7,6-7,7 milliarder med en drift (EBIT) på 800 millioner kroner. Kampagne havareret - Det tyder på, at noget er gået helt galt med try-and-buy kampagnen på kontorheadset i USA. Efter at have haft god succes i Europa, rykkede de til USA, men her har de tilsyneladende fået rigtig mange retur, siger Michael Kjær fra Alm. Brand Børs til RB-Børsen. A.P. Møller - Mærsk (APM) lukkede 0,4 procent lavere i kurs 45.400. APM er med i et bud på at bygge og efterfølgende drive en stor ny containerterminal med en kapacitet på 1 million teu, ved havnen i Savona i Italien. Rederiet indgår i et konsortium sammen med ingeniør- og byggevirksomhederne Grandi Lavori Fincosit og Technital, skrev Lloyd's List. Lunken modtagelse af bud APM's bud på australske Adsteam, gennem datterselskab SvitzerWijsmuller, modtages lunkent af Investors Mutual, der ejer 15,8 procent af Adsteam. Investors Mutual er ikke imponeret over tilbudet og afventer mulige bud fra andre havneoperatører som, Hutcinson-Swire fra Hong Kong, hollandske Smit og PSA fra Singapore. Tilbudsprisen fra APM giver en præmie på 25,8 procent i forhold til børskursen før tilbuddet og ifølge avisen Sydney Morning Herald, vil PSA Marine og Smit ikke byde på Adsteam, skriver Bloomberg News. Inhalerbar insulin Novo Nordisk lukkede 1,6 procent lavere i kurs 361,0. Amerikanske Aradigm annoncerede en aftale med Novo om inhalerbar insulin. Med aftalen opnår Novo Nordisk ejerskab og dermed fuld kontrol over et specifikt antal patenter relateret til inhalerbar insulin mod betaling af 12 millioner. dollar. Jyske Bank tabte 3,5 procent og lukkede i kurs 335,0, mens Danske Bank lå 1,9 procent lavere i kurs 218,8. Onsdag steg de europæiske renter markant. Harboes Bryggeri blev handlet 0,7 procent højere og lukkede til kurs 228,0. Bryggeriselskabet kom med et årsregnskab, der bød på et resultat før skat på 94,5 millioner kroner. Det var noget lavere end året før, hvor resultatet på bundlinjen var 130,1 millioner kronder. Forventningerne til 2006/07 lyder på et resultat før skat på 110-120 millioner kroner. RB-Børsen",2006-07-05T15:24:00+00:00,
https://www.dr.dk/nyheder/penge/novo-aktien-styrtdykker-med-93-milliarder-kroner,"Med et regnskab, der viser en stigning i omsætning på 54,7 milliarder kroner, skulle man tro, at Novo Nordisk-aktien stod i god kurs på aktiemarkedet. Men efter regnskabets offentliggørelse fredag faldt Novo Nordisk-aktiens værdi med 10,1 procent. Det svarer til et fald i værdi på 93 milliarder kroner. En af årsagerne til aktiehandlernes skepsis kan være, at der i regnskabet var nedpræcisering af forventningerne til 2016. Trak hele C20 ned Novo Nordisk-aktiens fald trak hele C20-indekset ned. Samlet set lukkede indekset ugen med et fald på 0,6 procent. - Novo Nordisk skuffer med regnskabet, og aktien udgør en solid beholdning flere steder, så når den får et gok i nødden, har indekset svært ved at holde sig oppe, siger Kim Sejdelin Christensen, aktiehandler i Jyske Bank. - Det er resultatet af en svag kvartalsmelding, hvor selskabet er ude og skuffe lidt på sin insulinforretning og i nedadgående retning justerer forventningerne til omsætningen for 2016 /ritzau/",2016-08-05T15:17:00+00:00,
https://www.dr.dk/nyheder/penge/danske-aktier-i-plus,"Det toneangivende indeks på Københavns Fondsbørs C20 stiger på den koordinerede rentesænkning. Indekset ligger nu i plus. Fornyet optimisme Den koordinerede rentesænkning fra en lang række centralbanker sår fornyet optimisme på aktiemarkedet. Det toneangivende indeks på Københavns Fondsbørs C20 kom i plus godt en time efter, at centralbankerne i USA, EU, Sverige, England, Schweiz og Canada satte renten ned med op til en halv procent. C20 ligger over kurs 311 - i et plus på omkring en procent. Sidste gang aktionærerne fik en positiv nyhed fra fondsbørsen var i fredags. Her sluttede C20 i 351,47 - en stigning på knap 10 i forhold til lukkekursen torsdag.",2008-10-08T11:32:00+00:00,
https://www.dr.dk/nyheder/penge/danske-aktier-gaar-frem-efter-eu-hjaelp,"Investorerne på det toneangivende danske C20-aktieindeks har taget godt imod EU's nye hjælpepakke til Grækenland og Sydeuropa. Torsdag lukker indekset med en stigning på 3,77 procent. Længe så det ud til, at C20 ville opleve årets største stigning på en enkelt dag. C20 åbnede med en stigning på 4,3 procent og var først på eftermiddagen helt oppe på plus fem. Men i løbet af eftermiddagen - nogenlunde samtidig med at det amerikanske børsmarked åbnede - begyndte investorerne at sælge ud og bragte indekset ned på 372,32. Dermed er årets største stigning stadigvæk fra 27. september, hvor kurserne steg med 4,3 procent. Trods dagens samlede stigning er C20 faldet med 18,6 procent siden årsskiftet.",2011-10-27T15:26:00+00:00,
https://www.dr.dk/nyheder/penge/dong-og-nets-ind-blandt-20-vigtigste-aktier,"I dag træder Nets og Dong ind blandt de 20 aktier, der udgør C20 Cap - Danmarks toneangivende aktieindeks. Fælles for dem er, at de er børsnoteret i år og solgt som folkeaktier. Ud træder producenten af udstyr og løsninger til cementindustrien og minebranchen FLSmidth og den skandinaviske bank Nordea. Medlemmerne af C20 Cap bliver udvalgt ved, at Nasdaq OMX, der ejer den danske børs, tager de 25 børsnoterede selskaber i Danmark med den højeste markedsværdi. De 20 af dem, der bliver handlet mest på et halvt år, bliver så en del af indekset. Det har altså givet plads til Dong og Nets. For sidstnævnte er indtrædelsen sket på en uheldig baggrund. Aktien blev børsnoteret i september til 150 kroner per aktie, men er faldet markant siden til 117,7 kroner. Den store handel har altså været præget af investorer, der ville af med deres aktier. - Nets kommer ikke ind i indekset, fordi de har gjort det fantastisk. Det har næppe været deres drøm at komme i C20 på baggrund af en børsnotering, der har barberet en femtedel af værdien af selskabet væk, siger Per Hansen, investeringsøkonom i Nordnet. /ritzau/",2016-12-19T06:11:00+00:00,
https://www.dr.dk/nyheder/penge/ecb-sender-8500-milliarder-ud-i-den-europaeiske-oekonomi,"Den Europæiske Centralbank vil sende 447 milliarder kroner ud i den europæiske økonomi om måneden indtil september 2016, oplyser bankens topchef Mario Draghi. Det gør centralbanken ved at opkøbe statsobligationer fra marts i år. Det samlede beløb er på svimlende 8500 milliarder kroner. Det svarer til mere end fire gange Danmarks bruttonationalprodukt. Pakken er noget større end forventet af nogle økonomer, skriver Ritzau. ECB-topchefen understregede alligevel, at hvis inflationen ikke følger med op, er banken klar til at fortsætte opkøbene også efter september 2016. C20 stigning og rentefald Kort efter Mario Draghis pressemøde oplevede det danske C20 Cap-indeks en svag stigning. Det skriver Ritzau. Samtidig faldt renten på den toneangivende danske statsobligation fra 0,65 procent til 0,62 procent. Opkøbspakken kommer som et forsøg på at redde europæisk økonomi fra stagnation og deflation. Et rentefald, der var et af de resultater, som ECB har håbet på med pakken. Merkel vil stadig have reformer Ifølge Reuters udtalte den tyske kansler Angela Merkel sig bekymret, efter ECB's udmelding. Hun mener ikke, opkøbspakken fritager de europæiske politikere fra at vedtage økonomiske reformer. - Lige meget hvad ECB gør, skal det ikke dække over det faktum, at egentlig vækstimpulser skal komme fra betingelser sat af politikere, sagde Merkel ved World Economic Forum i Davos, Schweiz. - Det vigtige for mig er, at politikerne går igang med at gøre noget ved problemerne, i stedet for at tro, at vi kan købe os tid på andre måder og glemme de strukturelle reformer.",2015-01-22T13:49:00+00:00,
https://www.dr.dk/nyheder/penge/danske-aktier-buldrer-frem-i-dag,"De danske aktier i C20-indekset sætter torsdag kursen mod de højere luftlag. De europæiske aktiemarkeder viser også pæne stigninger over hele linjen, men kan ikke følge C20-indekset, der hviler på solide stigninger i de tunge danske selskaber. C20 indekset ligger torsdag eftermiddag hele 5,5 procent højere i kurs 253. I toppen af C20 ligger en af de helt tunge drenge, Vestas, med en stigning på 7 procent Rederiet Norden har også en flot torsdag på fondsbørsen og stiger over 10 procent sammen med rederikollegaerne hos A.P. Møller - Mærsk, der stiger med over fem procent Aktieboks: aktiekursen for C20 i dag Danske Bank og Nordea stiger Danske Bank stiger med 5,8 procent til kurs 59, mens Nordea følger efter med en stigning på 3 procent til kurs 37. Chef for sales trading fra Danske Bank, Mads Zink, mener, at den gode dag på det danske marked skal ses i forlængelse af, at de tunge selskaber trækker markedet op. - Det skyldes, at nogle af de tunge drenge trækker op i Danmark. Vestas er oppe med 7 procent, Danske Bank, Novo Nordisk og Mærsk stiger også med over fem procent Men den væsentligste årsag til stigningen er Vestas, der trækker markedet helt op, konstaterer Mads Zink fra Danske Bank. Aktiemarkedet herhjemme er generelt blomstret i april måned. Den sidste måned er aktiemarkedet steget med hele 13 procent.",2009-04-16T13:51:00+00:00,
https://www.dr.dk/nyheder/penge/danske-aktier-naermer-sig-tiden-foer-krisen,"Det danske toneangivende aktieindeks, C20, er med onsdagens niveau ganske tæt på niveauet fra før verden for alvor gik af lave og finanskrisen accelererede. I weekenden den 13-14. september 2008 lukkede den amerikanske investeringsbank Lehman Brothers, som den første af en række store og betydelige finansinstitutioner i USA, og slukkede investorernes håb rundt om i verden, og en lang kold tid begyndte. Den sluttede først da aktiemarkederne bundede i marts året efter på et niveau omkring 210, et niveau der dengang ikke var set siden 2003. Indekset ligger onsdag middag omkring indeks 380, mens det fredag den 12. september 2008 lukkede i 391,83. Siden toppen i oktober 2007 på knap 518 var markedet dog faldet pænt. Med niveauet nu er der fortsat 36 procent op til, at der igen kan tales om all-time-high i C20.",2010-03-17T12:22:00+00:00,
https://www.dr.dk/nyheder/penge/ny-rekord-danske-aktier-1,"Det toneangivende danske aktieindeks C20 fortsætter sin himmelflugt. For fjerde dag i træk sluttede C20 i ny rekord. Indekset lukker 11. januar i kurs 523,48, som er 0,2 procent højere end torsdag. Dermed er C20-indekset steget sammenlagt med 1,9 procent på de seneste fire børsdage. Efter en flyvende start fra morgenstunden, gik gassen lidt af eliteindekset C20, som fredagen skred frem, og i løbet af eftermiddagen kæmpede indekset for en ny rekord. Vestas er højdespringer Fredag steg Vestas 5,3 procent til en aktiekurs på 41,73 kroner, og var dermed dagens højdespringer. Vestas er nu steget med omkring 30 procent siden årsskiftet. Aktien nyder blandt andet godt af nye positive toner fra Kina. På anden- og tredjepladsen steg FLSmidth og Chr. Hansen fredag med henholdsvis 1,4 procent og 1,2 procent. Nogle af de største aktier vendte rundt i formiddagens handel og truede med at presse indekset minus, men det blev ved truslen. Også minusser Danske Bank sluttede i et minus på 1,5 procent i kurs 106,20 kroner, hvilket var dagens næststørste fald. De øvrige bankaktier, Nordea og Jyske Bank, steg begge med 0,4 procent. Dagens største fald ramte Novozymes, der lukkede i et minus på 2,3 procent. Coloplast fik den tredjestørste tilbagegang fredag med minus 1,4 procent. Mærsk-aktierne som havde en flot fremgang torsdag på grund af positive forventninger til det kinesiske marked, endte fredag med et fald på 0,4 procent. /ritzau/",2013-01-11T16:22:00+00:00,
https://www.dr.dk/nyheder/penge/danske-aktier-stormer-frem,"De danske aktier i C20-indekset er helt i front blandt verdens aktieindeks med en foreløbig stigning i 2012 på 17,8 pct. Det giver det danske elite-indeks en topplacering blandt aktierne på verdensplan, kun overgået af de japanske, tyske og tyrkiske indeks. Det skriver dagbladet Børsen. - Det danske aktiemarked er langt foran flere af de velkendte vækstmarkeder. Så der er næsten mere tigerøkonomi i det danske aktiemarked, end der er i tigerøkonomiernes indtil videre i år, siger aktiestrateg i Danske Bank Private Banking, Anders Nellemose, til Børsen. En stor del af æren for fremgangen i C20-indekset tilfalder Novo Nordisk, der vægter 42 pct. af det samlede indeks, og som med en solid stigning på 22 pct. har trukket godt op i det samlede indeks. Fik mange øretæver sidste år Flere af de andre store selskaber i C20, som Carlsberg og Danske Bank har også oplevet en god fremgang og det har sendt C20 op blandt verdenseliten. Kun det tyrkiske indeks ISE, det japanske Nikkei 225 indeks og DAX-indekset i Tyskland kan bryste sig af en større fremgang end C20 i 2012. Noget af medvinden for det danske indeks skyldes dog ifølge aktiestrateg i PFA, Henrik Henriksen, at de danske aktier lå underdrejede sidste år, og først nu indhenter det tabte. - Danmark var et af de markeder, som fik allerflest øretæver sidste år, da nervøsiteten var stor. Så der har været et efterslæb på de danske aktier, siger han til Børsen.",2012-04-03T10:28:00+00:00,
https://www.dr.dk/nyheder/penge/kun-vestas-klarede-skaerene-blandt-blodroede-danske-aktier,"Det toneangivende danske aktieindeks C20 Cap lukkede tirsdag 2,4 procent lavere på endnu en rød dag, hvor kun Vestas-aktien formåede at stige. Indekset lukkede i indeks 883,5, og det er første gang siden februar sidste år, at indekset over de 20 mest handlede danske aktier er under 900. Vestas steg med 7,5 procent, og den stigning skal ses i lyset af, at vindmølleaktien mandag faldt med næsten ti procent. Desuden udsendte Vestas en halv time før børsåbning et fornuftigt regnskab for 2015, der viste en rekordhøj ordreindgang. Mens Vestas blev belønnet af et fint regnskab, måtte Pandora tage til takke med en absolut sidsteplads i indekset. Smykkekoncernen faldt med over syv procent. I regnskabet meldte Pandora ud, at man ikke kan matche de seneste tre års omsætningsvækst på mindst 30 procent. Og det fik formentlig nogle investorer til at sælge ud af beholdningen. Mandag lukkede C20 Cap-indekset med det største endagsfald i indeksets historie på 5,4 procent. Det er dog ikke kun danske aktier, der har oplevet nogle hårde dage. På langt de fleste af verdens aktiemarkeder hersker en negativ stemning. /ritzau/",2016-02-09T16:32:00+00:00,
https://www.dr.dk/nyheder/penge/danske-aktier-tager-stoerste-dyk-siden-sommer,"Det danske aktiemarked må gå på weekend med en dårlig dag i bagagen, efter at det danske C20 Cap-indeks fredag er lukket i 943,56 efter et fald på 3,56 procent. Det er det største fald på en dag siden 24. august 2015. Over hele ugen er C20 Cap faldet 5,2 procent, mens faldet siden nytår løber op i 9,4 procent Dagens nedtur på aktiemarkedet ligner den fra sensommeren, hvor bekymringer for den kinesiske økonomi spredte sig som ringe i vandet på de finansielle markeder - herunder det danske aktiemarked. Især faldende oliepriser og skuffende udlånstal fra Kina har fredag været med til at gøre tallene røde på de europæiske børser, lyder det fra senioraktierådgiver i Jyske Bank, Martin Munk. - Nervøsiteten har luret under overfladen i noget tid efterhånden. Med en oliepris under 30 dollar har det bare udløst yderligere nervøsitet. Nu begynder man at skele til de bundniveauer, man så i august, og hvor der blev snakket meget om Kina, siger han til Ritzau Finans. Blandt de danske eliteaktier var det især vindmølleproducenten Vestas, som fik tæsk og endte 7,5 procent lavere i 408,90 kroner. Det skyldes ifølge Martin Munk, at aktien generelt er mere udslagsgivende. - Fredagens fald skal formentlig forklares med, at aktien er energirelateret, siger Martin Munk med henvisning til den i øjeblikket pressede energisektor. /ritzau/",2016-01-15T17:01:00+00:00,
https://www.dr.dk/nyheder/penge/aktier-starter-i-plus,"Aktierne på den københavnske fondsbørs er kommet godt fra start onsdag morgen. Efter en rigtig dårlig dag tirsdag, åbner de toneangivende danske aktier med et pænt plus, der efter 40 minutters handel lå lige under to procent. De positive takter fra morgenstunden skyldes formentligt, at de amerikanske aktier lukkede med et lille plus, siger chefrådgiver Michael Borre, Nordea til Ritzau. - I USA rettede kursen sig i løbet af dagen. Der var store fald fra morgenstunden, men de blev indhentet i løbet af dagen, efter de europæiske markeder lukkede. Det vil præge åbningen, siger han. De positive amerikanske takter smittede også af på de asiatiske markeder, ligesom de europæiske aktier umiddelbart så positive ud ved åbningen onsdag. Kun små fald i USA De amerikanske aktiemarkeder vandt næsten alt det tabte tilbage og lukkede med små fald i nat. Især var de olierelaterede aktier presset af den faldende oliepris. Det var fortsat frygt over det europæiske finansielle systems bæredygtighed og bekymringer for den fornyede spænding mellem Nord- og Sydkorea, der lagde en dæmper på markedet. Detailkæden Home Depot klarede sig bedst i Dow-regi, efter at den amerikanske forbrugertillid overraskede positivt. Nasdaq lukkede 0,1 pct. lavere i 2211, mens Dow Jones indekset faldt 0,2 pct. til 10.044 mens S&P500 steg 0,04 pct. til 1074. C20 minus 78 mia. De toneangivende danske aktier i C20-indekset har dog tabt 77,6 mia. kr. i værdi på kun en måned. Det stod klart i går efter endnu en blodig dag på såvel det danske som det europæiske aktiemarked, skriver dagbladet Børsen. Aktiernes bratte nedtur bekymrer eksperterne, og investeringsstrateg Henrik Henriksen fra PFA Pension frygter, at aktiernes nedtur kan være et forvarsel om noget værre. - Man skal have respekt for aktiemarkedet, fordi det ofte er forud for, hvad der kommer til at ske. Så der er grund til at tage faldet alvorligt. Og man skal være varsom med at affærdige det med, at det går fint i økonomien, og at det er aktiemarkedet, der er helt skæv på den, siger Henrik Henriksen. Han hælder dog stadig til, at markedet vil rette sig igen. - Men det vil komme til at koste på væksten, hvis der skal rettes op på de mange lande, som rundt omkring i verden har blodrøde statsfinanser. Så det kan også være, at markedet bare indregner, at der i 2011 kommer en strammere finanspolitik i rigtig mange lande, siger Henrik Henriksen. Seniorstrateg i Nordea, Henrik Drusebjerg, er meget enig. - Nyheden om den spanske bank, der er krakket, var lige det, der ikke skulle ske. Nu var gældsproblemerne i Europa afværget, og der har været fornuftige nøgletal. Men nu kommer balladen i Nordkorea, og så ryger der en spansk bank, og så ligner nyhedsstrømmen igen noget, der kan minde om finanskrisen. Så det er gift for finansmarkederne. Dette kan være starten på den store nedtur, men det tror jeg ikke, siger Henrik Drusebjerg.",2010-05-26T05:44:00+00:00,
https://www.dr.dk/nyheder/penge/ledighed-uro-og-nedskaeringer-i-2011,"2008 blev finanskrisens år. 2009 spredte finanskrisen sig til den generelle økonomi. 2010 fortsatte ledigheden op - mens virksomhedernes nedskæringer slog igennem på resultaterne og sendte aktiekurserne i vejret. Det ledende danske aktieindeks OMX C20 steg med ikke mindre end 37 procent. Til gengæld har underskuddet i den offentlige gæld sat fokus på nedskæringer i det offentlige forbrug. 2011 bliver præget af fortsag høj ledighed, social uro i Europa på grund af staternes besparelser og et investeringsmiljø præget af spekulationer med deraf følgende store udsving. Det bliver et utrygt år, mener Steen Jakobsen. Partner i Limus Capital Partners. - 2011 bliver året, hvor vi får en meget stor social uro, det bliver året hvor vi får højere renter, og det bliver året, hvor alle er forvirrede både politisk og investeringsmæssigt, siger Steen Jakobsen. Renten op på større usikkerhed Når renten begynder at stige, så skyldes det ikke at økonomien klarer sig bedre, snarere tværtimod, siger Steen Jakobsen. - Markedet er træt af, at finansministerier i de forskellige lande bliver ved med at udstede obligationer uden nogen plan for, hvordan de får pengene igen, siger Steen Jakobsen. Et spekulativt år 2011 bliver noget af en udfordring at tjene penge i, mener Steen Jakobsen. - Det eneste der er helt sikkert for 2011 er, at vi kommer til at se meget store udving både positivt og negativt, siger Steen Jakobsen. Der er i dag omkring 170.000 arbejdsløse i Danmark, forbrugertilliden er faldet til under nul og stadig flere familier oplever, at det er svært at få pengene til at slå til. Som en af få solstrålehistorier så buldrer bilsalget til gengæld derudaf med en stigning i salg af biler til husholdninger på ikke mindre end 44 procent i november.",2010-12-29T04:00:00+00:00,
https://www.dr.dk/nyheder/penge/oekonomi-korrespondent-efter-aktie-blodbad-raadvildhed-paa-boersen,"Kursen på det danske C20-indeks har dagen igennem udviklet sig som en sort pist i alperne. C20 Cap-indekset sluttede dagen i et minus på 5,43 procent. Det er det største endagsfald i indeksets femårige historie. Dagen igennem har der været vildrede på direktionsgangene. Og forklaringen på det voldsomme fald er ikke entydig. - Det er svært at få et helt klart svar på spørgsmålet, når man spørger børshandlerne. Der er en vis rådvildhed, når de prøver at besvare, hvad der er sket, siger DR's økonomikorrespondent, Casper Schrøder. Men det har helt sikkert betydning, at de to største markeder i verden, USA og Kina, har fået sig en forkølelse, fortæller han: - Der er enighed om, at der er fokus på de to store økonomier i verden, den kinesiske og den amerikanske økonomi. Begge steder er der knas i de økonomiske motorer. Det er det, der giver en utrolig nervøsitet på aktiemarkedet i dag, siger Casper Schrøder. Det er kun anden gang i historien, at C20 Cap-indekset er faldet med mere end fire procent. Sidste gang var den 24. august 2015, hvor markedet lukkede med et fald på 4,65 procent. Og det voldsomme fald på Børsen i dag har kostet aktionærerne. Samlet har C20 Cap-indekset mistet 87 milliarder kroner i værdi. - Der er ikke så meget tale om en ny krise, men om at den gamle krise ikke vil gå væk. Når de to store, vigtige motorer i verdensøkonomien hoster, og væksten ikke rigtigt vil komme op i tempo, ja så er det svært for hele verdensøkonomien at komme op at lette og flyve, og det er altså noget, vi mærker i dansk økonomi, siger han. Blandt de aktier, der var hårdest ramt, skilte især Vestas og Genmab sig ud. Begge hører til i høj-risiko-kategorien. Genmab tabte i løbet af mandagen omkring 11,5 procent. Vestas er faldet med over 9,5 procent. De fortsat faldende oliepriser menes også at være en del af forklaringen på det urolige verdensmarked.",2016-02-08T19:29:00+00:00,
https://www.dr.dk/nyheder/penge/roede-tal-paa-boersen-her-til-morgen,"Det danske eliteindeks C20, åbnede som ventet med massive fald her til morgen. Samtlige aktier i C20-indeks lå i rødt - og indekset faldt over en kam med over 2,5 procent og lå på omkring 400. De hårdest ramte aktier er de finansielle. En kort overgang kom indekset under 400 - det laveste niveau siden januar i år, da indekset var ned og lukke i 382,80. Aktieboks: Følg C20 Fald skyldes krise i USA Faldet sker i kølvandet på fald i USA fredag og Asien i dag efter en eskalering af kreditkrisen med salget af storbanken Bear Stearns til finanshuset JPMorgan. Oveni sænkede den amerikanske centralbank FED meget overraskende diskontoen i weekenden med 0,25 procentpoint til 3,25 procent. Det skete to dage før bankens ordinære møde i den pengepolitiske komité tirsdag. Det var første gang i knap 30 år, at banken sænkede renten i en weekend. Diskontoen er - i modsætning til den ledende rente - den rente, som bankerne betaler på lån i centralbanken. Før dagens fald har de danske investorer det seneste halve år tabt 175 milliarder kroner. Det viser tal fra Danske Bank, skriver Børsen. Danskere har tabt meget på aktier Og tal fra Nationalbanken viser, at danske investorer havde 617 milliarder kroner i aktier og aktiebaserede investeringsforeninger ved udgangen af september 2007. Med de seneste seks måneders store aktiefald er det tal nu barberet ned til godt 525 milliarder. Resten af tabet er sket via de aktieinvesteringer, som danskerne har i deres pensionsopsparing. Her er der tale om et tab på 84,5 milliarder kroner på blot et halvt år. http://mu.net.dr.dk/admin/programcard/get/?id=urn:dr:mu:programcard:532e8cc66187a20a446ce614",2008-03-17T08:35:00+00:00,
https://www.dr.dk/nyheder/penge/aktierne-faldt-tilbage-efter-mandagens-kursfest,"De danske aktier faldt i tirsdagens første handel, da C20 indekset tabte 0,7 procent til 362,77. Tilbagegangen i C20 var bredt funderet, mens regnskabsaktuelle Danisco trak højere inden middagens præsentation. Danisco steg 0,7 procent til kurs 456.Aktieboks: OMXC20-indekset Største tab i C20 leverede GN Store Nord, da høreapparat- og mobilheadsetproducenten tabte 1,6 procent til kurs 65,3. Konkurrenten William Demant tabte en procent og faldt til kurs 415,0. Vejtransportkoncernen DSV åbnede 1,5 procent lavere i kurs 886. Den cykliske A.P. Møller - Mærsk aktie åbnede også i negativt terræn med et tab på 0,9 procent til kurs 46.900. Koncernens detaildel, Dansk Supermarked, der dog kun udgør en lille del af den samlede omsætning, blev mandag aften kritiseret i en tv-dokumentar på DR. Deutsche Bank skærer i kursmål for Novo Novo Nordisk fik inden markedsåbning skåret sit kursmål til 385 fra 425 af Deutsche Bank ifølge Bloomberg News. Verdens største insulinproducent åbnede 1,2 procent lavere i kurs 345. Lundbeck blev handlet 0,6 procent lavere i kurs 128,5. Det danske medicoselskab tabte markedsandele i USA i uge 23 for nyudskrevne recepter, da salget af antidepressiva Lexapro faldt marginale 0,1 procentpoint til 19,4 procent, fremgik det af en opgørelse fra finanshuset Citigroup, der citerede IMS Health. Topdanmark og TrygVesta tabte terræn i den første handel, mens Codan kunne modstå presset. Topdanmark tabte 0,1 procent til kurs 759, mens TrygVesta faldt 1,0 procent til kurs 339. Uden for C20 steg Codan 1,2 procent til kurs 413,5 efter mandagens kursspring på godt og vel 10 procent Codan iværksætter en sparerunde og lancerede samtidig et storstilet tilbagekøb af egne aktier. TK Development styrtdykkede TK Development tabte 7,5 procent til kurs 62,0. TK Development er i søgelyset, da selskabets divisionsdirektør i Polen er sigtet af polsk politi. Sigtelsen omhandler uregelmæssigheder ved opnåelse af myndighedstilladelse til et projekt. Ledelsen stiller sig uforstående overfor sigtelsen og fastholder resultatforventningerne for 2006/07. - Projektet står lige foran byggestart. Vi har myndighedernes godkendelse, og vi har en udlejningsgrad på godt og vel 50 procent, siger direktør hos TK Development Robert Andersen til RB-Børsen. Auriga, der ejer Cheminova, skal stå skoleret overfor investorerne ATP og Lønmodtagernes Dyrtidsfond efter mandagens dokumentar på DR. Auriga åbnede 1,9 procent lavere i kurs 131",2006-06-20T07:50:00+00:00,
https://www.dr.dk/nyheder/penge/aktieoptur-paa-vej-efter-kinesisk-rentesaenkning,"Aktionærernes fornyede optimisme fik endnu et nøk opad, da den kinesiske centralbank onsdag meddelte, at man sænker den etårige rente med 0,25 procentpoint. Samtidig blev bankernes reservekrav også sænket med 0,5 procentpoint, og det er godt nyt for investorerne. De reagerede også med det samme og sendte aktiekurserne op over hele verden. I Danmark steg C20 Cap-indekset med cirka ét procentpoint, da nyheden slap ud. Rentesænkningen er et tiltrængt spark til den kinesiske økonomi, der har vist svaghedstegn hen over sommeren. /ritzau/",2015-08-25T10:38:00+00:00,
https://www.dr.dk/nyheder/penge/danske-aktier-lukker-efter-stoerste-fald-paa-en-dag-nogensinde,"Det danske C20 Cap-indeks lukker mandag med et fald på 4,7 procent, hvilket er det største fald nogensinde på en enkelt dag, siden indekset blev lanceret i 2011. Der var flest kurstæsk til Danske Bank og AP. Møller - Mærsk, og alle 20 aktier i indekset lukkede i rødt. Indekset var mandag eftermiddag nede på 897, men endte ved lukningen klokken 17 på 918,5. /ritzau/",2015-08-24T15:15:00+00:00,
https://www.dr.dk/nyheder/regionale/oestjylland/vestas-aktie-stiger-staerkt,"Vestas kan endelig få smilene frem hos sine aktionærer. Vindmøllegiganten, der har hjemme i Aarhus, er trukket i førertrøjen på eliteindekset C20, der omfatter de mest handlede aktier på Københavns Fondsbørs. Siden nytår har Vestas fordoblet sin markedsværdi, så prisen på en aktie er steget fra knap 32 kroner til 64 kroner. Anbefalet af banker Det er ændrede anbefalings- og kursmålsændringer, som har givet investorerne mod på at købe Vestas-aktier. For eksempelvis har Sydbank hævet sin anbefaling af Vestas fra ""neutral"" til ""køb"".",2013-05-13T13:39:29+00:00,
https://www.dr.dk/skole/samfundsfag/elevopgaver-aktier-og-vaerdipapirer,"OPGAVE 1: Klip: Spørgsmål: 1. Undersøg hvor mange i klassen, der har en aktie. 2. Se klippet ""aktier for dummies"". 3.Forklar de tre begreber aktieudbytte, kapitalgevinst og afkast. 4. Gå ind på siden Børsen: Danske aktier og undersøg, hvordan ""A.P. Møller - Mærsk B"" aktien har udviklet sig den sidste måned og de sidste tre måneder. 5. Undersøg på C20 hvilken aktie du vil investere i. Begrund hvorfor du vil investere i lige netop denne aktie. OPGAVE 2: Klip: Spørgsmål: 1. Se filmklippet ""Spekulation kan skabe værdi"". 2. Undersøg og forklar begreberne spekulation, pålydende værdi, aktiekursen og investering. 3. Diskuter ud fra filmklippet i grupper eller makkerpar, hvad der kan påvirke aktiekursen. 4. Vurdér hvad henholdsvis faren, ægteparret og aktionærerne tjener på spekulationen. OPGAVE 3: Klip: Spørgsmål: 1. Se filmklippet ""Bagsiden af spekulation"": 2. Redegør for hvad filmklippet fortæller. 3. Undersøg og forklar hvad ""teknisk insolvent"" betyder. 4. Diskuter i grupper eller makkerpar fordele og ulemper ved aktiespekulation. OPGAVE 4: Klip: Spørgsmål: 1. Se filmklippet ""Aktiehandel i køkkenet"". 2. Vurder hvorvidt du selv vil være aktiespekulant. Forklar ud fra de begreber, som du har lært, hvorfordu gerne eller hvorfor du ikke vil være aktiespekulant. 3. Tag udgangspunkt i filmen og forklar, hvordan du ville bære dig ad, hvis du skulle være en aktiespekulant.",2010-12-08T09:45:00+00:00,
https://www.dr.dk/nyheder/penge/vestas-i-fremgang,"Analytikernes fokus var onsdag rettet mod Colorado, USA, hvor Vestas præsenterede den nye vindmølle, V112 3,0 MW. Og torsdag morgen åbnede Vestas-aktien med et lille plus på C20. Aktien steg med omkring 1 procent i forhold til onsdagens lukkekurs og koster nu cirka 227 kroner. Gode nyheder Hos Jyske Bank er analytiker Christian Nagstrup imponeret over den nye mølle. - Først og fremmest kan V112 levere 3 MW frem for 2,5 MW, skriver han i pressemeddelelse. - Det skyldes ikke mindst, at V112-vingerne dækker et område på 9858 kvm. mod 7854 kvm. for 2.5xl, som ""kun"" har en rotordiameter på 100 m, skriver han. God Vestas-aktie Han vurderer, at V112 3,0 MW giver Vestas en chance for at øge sin markedsandel, ikke mindst på det amerikanske marked, men det tager tid at få kunder ind i folden. Kapitalmarkedsdagen har bekræftet Jyske Banks positive syn på Vestas. Banken fastholder sin købsanbefaling, og venter, at Vestas vil gøre et stærkt comeback i 2011, lyder det fra Jyske Bank.",2010-09-02T08:01:56+00:00,
https://www.dr.dk/nyheder/penge/vestas-overrasker-aktionaerer-med-opjustering,"Den danske vindmøllekoncern Vestas kommer nu med en solid opjustering af pengestrømmene i årsregnskabet for 2013. Det oplyser selskabet i en fondsbørsmeddelelse en måneds tid inden, at årsregnskabet offentliggøres. Det såkaldte frie cash flow opjusteres fra 3,7-5,2 milliarder kroner til knap 7,5 milliarder, og selskabets aktionærer har dermed endnu en grund til at glæde sig. - Forbedringen skyldes primært en bedre-end-ventet udvikling i nettoarbejdskapitalen, skriver Vestas i fondsbørsmeddelelsen. God periode for Vestas Vestas endte mandag på det førende dansk aktieindeks, C20 Cap, som topscorer med en stigning på 5,5 procent, så en vindmølle-aktie nu kan købes for 186,10 kroner. Vindmøllekoncernen har i øvrigt haft luft under vingerne i lang tid. Vestas vandt således prisen for Årets Aktie 2013 i Danmark for en kursstigning over året på hele 400 procent. Nytårsaftensdag landede koncernen desuden ordrer om levering af vindmøller i såvel Indien som Tyskland. Kontrakterne er på sammenlagt 87,8 megawatt. I Indien er der tale om to kontrakter på tilsammen 51,8 MW. Det er 25 V100-møller på hver to MW og en V100-mølle på 1,8 MW. /ritzau/",2014-01-06T16:34:56+00:00,
https://www.dr.dk/nyheder/penge/danske-aktier-stiger-markant,"C20 åbnede med et markant plus på 2,5 procent. Det er især bankerne, der fortsætter opturen fra i går, men samtlige C20 aktier er steget. Stor stigning til bankerne Nordea steg til morgen med 8,3 procent, det betyder, at aktien i løbet af denne uge er steget med 44 procent. Danske Bank er tilsyneladende færdig med at få klø, aktien startede dagen med en stigning på 7,2 procent, dermed er aktien steget 28,8 procent siden mandag. SAS flyver SAS stiger kraftigt på nyheden om selskabets aktieemission, på trods af flere forudsigelser om en nedtur. Aktien er her til formiddag steget 15 procent. USA og Asien steg Det er blandt andet positive tendenser på de amerikanske og asiatiske markeder, der driver morgenens stigninger i Danmark. Japans Nikkei-indeks fik i går årets hidtil største stigning, mens især de amerikanske banker trak Dow Jones op med en stigning på 3,5 procent. Bank of America steg 19 procent.",2009-03-13T08:33:00+00:00,
https://www.dr.dk/nyheder/regionale/oestjylland/vestas-aktie-blev-maanedens-hoejdespringer,"Smilene breder sig hos aktionærer i aarhus-virksomheden Vestas. Vindmølle-virksomhedens aktier steg med 40 procent alene i juli, og dermed blev aktionærerne 6 milliarder kroner rigere. Det er 4. gang i år Vestas-aktien er månedens mest stigende aktie i det danske elite-indeks, C20. Aktieanalytiker i Spar Nord, Mikkel Duus-Hansen, siger, at investorernes tillid til Vestas er vendt tilbage, og derfor stiger investeringerne i virksomheden.",2013-07-31T14:01:00+00:00,
https://www.dr.dk/nyheder/penge/alle-c20-aktier-endte-i-roedt,"Aktierne i det toneangivende indeks på Københavns Fondsbørs C20 faldt med mere end 5,4 procent. Det er det tiende største fald på i indekset nogensinde, og indekset lukkede i 252,17. Alle aktierne i indekset endte i rødt. Især Vestas og Nordea trak indekset ned. En aktie i Vestas faldt med over 11 procent, mens en aktie i Nordea mistede over 10,5 procent af sin værdi. Pilen ned i Europa C20 er indekset over de 20 mest handlede aktier på fondsbørsen. Det var blandt andet en stor nedjustering fra Deutsche Bank og en svag amerikansk detailsalgsopgørelse for december, der fik aktierne til at dykke. Og det var ikke blot på de hjemlige breddegrader, at aktierne lukkede i rødt. Også rundt om i Europa viste pilen samme vej. I London lukkede FTSE 100 i et fald på 4,97 procent, det franske CAC 40 indeks faldt med 4,56 procent, mens DAX-indekset tabte 4,63 procent.",2009-01-14T17:50:40+00:00,
https://www.dr.dk/nyheder/penge/flere-taesk-til-de-danske-aktier,"Aktierne fortsætter kursen mod gulvet i ekspresfart. De 20 mest handlede danske aktier på Københavns Fondsbørs, C20-indekset, faldt fredag 6,4 procent. Indekset endte ved lukketid i 255,2. Det er det tredjestørste fald i C20's historie. Vindmølleproducenten Vestas fik endnu en gang flest øretæver. Aktierne i selskabet faldt med mere end 15 procent. Sydbank fulgte tæt efter med et fald på 12,5 procent tæt fulgt af NKT Holding og D/S Norden. C20 har på bare en uge mistet mere end 40 procentpoint. Indekset lukkede for en uge siden i 295,9. Fald verden over Styrtende kurser var ikke kun et dansk fænomen fredag. Flere børser verden over oplevede fald på tocifrede procenter. - Faldene skyldes fortsat afmatningen af verdensøkonomien og nogle dårlige regnskaber fra blandt andet Sony og Volvo samt nogle skuffende tal for bruttonationalproduktet i Sydkorea. Der er fortsat meget nervøsitet på finansmarkederne, og ikke mindst på valutamarkedet, hvorfor Nationalbanken har hævet sin rente, siger Ole Kjær Jensen, der er chef for skandinaviske aktier hos Sydbank, til nyhedsbureauet Direkt.",2008-10-24T11:10:00+00:00,
https://www.dr.dk/nyheder/penge/flere-bankaktier-falder-kraftigt,"Roskilde Banks deroute tager al fokus på fredagens aktiemarked. Banken, der har måttet søge likviditet hos Nationalbanken og nu er sat til salg, er faldet 45 pct. efter 40 minutters handel. det skriver Borsen.dk. QuickVote: Er du nervøs for dine bankaktier? Men også Amagerbanken må tage et kursfald på nyheden. Den københavnske bank, der som Roskilde Bank har en væsentlig del af sine lån relateret til ejendomsmarkedet, er foreløbig faldet 17,7 pct. Aktieboks: Danske Bank Også de øvrige småbanker må tage et fald. DiBa Bank, Fionia Bank, Ringkjøbing Bank, Lokalbanken i Nordsjælland, Sparbank og Skjern Bank falder alle med 3-4 pct. Eik Bank falder 5,2 pct., Vestjysk Bank er nede med 6,6 pct. og Forstædernes Bank er faldet 9,4 pct. Aktieboks: Nordea I C20 falder Sydbank 2,5 pct., Danske Bank 2,1 pct., Jyske Bank 1,3 pct., mens Nordea ligger uændret. I toppen af C20 stiger D/S Norden 1,7 pct. uden at forklaring melder sig. Men det er jo heller ikke en bank.",2008-07-11T09:29:00+00:00,
https://www.dr.dk/nyheder/penge/rekord-aktieindeks-verden-over-naar-nye-hoejder,"Det er gode tider for investorer i både Danmark og udlandet. Aktierne går nemlig kun en vej for tiden og det er op. Siden juni 2012 har aktierne generelt været stigende, og børserne i København, New York og Tokyo sætter rekord på rekord. - Det går rigtig godt på aktiemarkederne både i Danmark og Europa, men også i USA og Japan. Det afspejler en tillid til, at fremtiden byder på bedre tider med økonomisk vækst. Så nu tør investorerne igen kaste sig ud i aktieeventyret, siger DR's økonomiske ekspert Karsten Engmann. C20 i topform Allerede i januar kunne investorerne glæde sig over topformen på det danske aktiemarked. Det danske C20 CAP-indeks nåede det højeste niveau siden finanskrisen begyndelse og er siden steget yderligere. I går lukkede indekset således i niveau 582,94, hvilket er en ny rekord. - Gældskrisen i Sydeuropa betød, at investorerne søgte mod danske obligationer i stor stil, fordi de ønskede mest mulig sikkerhed. Ny peger pilen på en svag genopretning i Sydeuropa, hvor det blandt andet ser ud til at gå bedre med den græske jobskabelse. Det har den positive effekt, at investorerne er lidt mindre forsigtige og derfor tør købe aktier igen - også de danske, siger Karsten Engmann. USA stormer frem Og i denne uge er turen så også kommet til det amerikanske industri-indeks Dow Jones. Indekset slog tirsdag sin egen rekord fra 2007 - før finanskrisen tromlede over aktiemarkederne. Og de seneste dage er indekset blevet ved med at lukke i plus og ligger nu i niveau 14.329. - USA er begunstiget af et lidt mere solidt bundtræk i den økonomiske genopretning. Også her er der naturligvis usikkerhed om, hvornår og hvor kraftigt et eventuelt opsving bliver. Men trods alt kommer optimismen hovedsagelig fra virksomhederne og kun i mindre grad fra de psykologiske faktorer, som hersker i Europa lige nu, forklarer Karsten Engmann. Det lysner i Japan Også i Japan er der gode tider for aktionærerne. Det japanske Nikkei-indeks steg fredag til det højeste niveau i fire år og spredte glæde op til weekenden. Japan og resten af Asien følger dermed den positive udvikling som USA. - Det er naturligvis positivt, at det går lidt bedre i Japan, men Japan er samtidig skræmmeeksemplet på, at en krise kan tage mange år. En del af de seneste stigninger skal desværre henføres til den stigende optimisme på de globale finansmarkeder, forklarer Karsten Engmann. Aktier er en langsigtet investering Det store spørgsmål er så, om det er tid til, at du kaster dig ud i at købe aktier. Men det kan betale sig at tænke sig om en ekstra gang, hvis man spørger Karsten Engmann. - Aktierne er steget voldsomt de seneste måneder, så i princippet er det allerede for sent at ride med på bølgen i denne omgang. Men dermed ikke sagt, at det ikke kan betale sig at investere i aktier i dag. Man skal bare huske på, at man ikke kan vide, om markedet stiger eller falder i morgen, siger DR's økonomiske ekspert. Derfor er det vigtigt, at man ikke køber aktier udelukkende efter udviklingen på markedet. - Man skal købe aktier for at få del i de stigninger, aktier normalt giver i det lange løb. For før eller siden skal aktierne nok stige og blive en god investering, siger Karsten Engmann og pointerer, at det er lige så ærgerligt at købe aktier, som allerede er steget, som det er ærgerligt at købe aktier, der siden falder. - Det eneste fornuftige er at købe sine aktier, når man har penge, der skal investeres over en lang tidshorisont. Historisk set stiger aktier hver tyvende handelsdag, men vi ved aldrig, hvornår de dage kommer, hvor aktierne tager et nyt hop op. Derfor gælder det om at ligge inde med aktierne, så et uforudset kurshop kommer en til gode, siger han.",2013-03-08T11:10:00+00:00,
https://www.dr.dk/nyheder/penge/novo-nordisks-aktie-buldrer-frem,"Medicinalkoncernen Novo Nordisks aktie buldrer frem fredag morgen. Aktien steg således 9,4 procent ved Københavns Fondsbørs åbning, og Novo er dermed topscorer på det ledende aktieindeks C20 onsdag morgen. Stigningen var ventet, fordi Novo sent torsdag aften fik amerikansk ja til flere lægemidler. To nye produkter fra den succesfulde Bagsværd-virksomhed var nemlig til eksamen i den amerikanske lægemiddelstyrelse. Og Novo bestod. Dermed er der udsigt til, at Novo får tilladelse til at sælge to nye insulintyper i USA - verdens største marked for lægemidler.",2012-11-09T08:13:00+00:00,
https://www.dr.dk/nyheder/penge/aktienedtur-med-undtagelser,"C20 faldt 1,36 pct. til 399,5, efter at mandagen var præget af en sur stemning fra morgenstunden. De store europæiske indeks var ligeledes ramt af den sure stemning. Finanssektoren samt de cykliske rederier og transportaktier var med til at hive C20 ned. D/S Norden var den hårdest ramte af rederiaktierne, med et fald på 2,8 pct. til kurs 456. Vejtransportkoncernen DSV fik sænket sit kursmål til 121 kr. fra 140 kr. af den amerikanske investeringsbank Bear Stearns. DSV lukkede 3,8 pct. lavere i kurs 95,3. Blandt finansaktierne var det Sydbank, der måtte lide det største fald. Danske Equities noterede, at Sydbank har en risiko, der er under gennemsnittet for sektoren. Til gengæld er indtægtsrisikoen en anelse over gennemsnittet grundet højere afhængighed af markedsrelaterede indtægter. Derfor har analytikerne skåret ned på forventningen til 2008 med 9 pct. før Trelleborg opkøbet. Sydbank lukkede 4,2 pct. lavere i kurs 182. Novozymes oplevede en fortsat nedtur mandag og lukkede 5,6 pct. lavere i kurs 389 efter fredagens fald på knap 10 pct. Novozymes bliver straffet mere end nødvendigt, vurderede Danske Equities i en kommentar til enzymkoncernens regnskab, der blev fremlagt fredag. - Vi ser ikke nogen grund til, at Novozymes ikke kan hæve sin driftsmargin til 19 pct. til 20 pct. i 2009, og vi tror på, at det (Novozymes, red.) har været relativt konservativt i dets forventning til dets 2008 driftsmargin på 18 pct. Danske Equities fastholder anbefalingen ""akkumuler"" med et kursmål på 470 kr. Trods en generel negativ stemning var der også små lyspunkter at finde i C20. Carlsberg-aktien har oplevet medvind efter fredagens opkøbs annoncering af Scottish & Newcastle. Kursmålet på Carlsberg får et løft op hos JPMorgan, der hævede målet med 4,3 pct. til 829 kr. Aktien i Carlsberg er på det nuværende niveau signifikant undervurderet. Det er vurderingen hos Danske Equities, der fastholdt ""akkumuler"" med kursmålet 615 kr. per aktie. Carlsberg lukkede 4,3 pct. højere i kurs 558. Det danske biotekselskab Genmab kom også i fokus i mandagens handel. Ifølge den britiske avis The Times overvejer verdens tredjestørste biotekkoncern, amerikanske Biogen at byde på selskabet. - Der har været mange rygter om et opkøb af Genmab, så man kan ikke udelukke, at der er noget på vej, men jeg ser dog større sandsynlighed for et opkøb via britiske Glaxosmithkline, udtalte Rune Majlund Dahl fra Sydbank. Genmab lukkede 5 pct. højere i kurs 338.",2008-01-28T17:04:00+00:00,
https://www.dr.dk/nyheder/penge/c20-aktierne-lukker-i-ny-rekord,"De danske aktier er for alvor ved at genfinde formen oven på finanskrisen. De største aktier i C20-indekset lukkede fredag i 547,66 - en stigning på 2,2. Dermed slog aktierne den hidtidige lukkerekord fra januar, som flere gange i løbet af måneden overgik sig selv. Men selv om aktierne nu tilsyneladende er tilbage i topform, så er det angiveligt for tidligt at afblæse finanskrisen helt. Novo trækker fra De danske aktiers succes skyldes nemlig især ét stort selskab i toppen, som har klaret sig godt, nemlig Novo Nordisk, der som den eneste aktie i indekset satte rekord i 1041. Det er en stigning på tre procent. Novo Nordisk er efterhånden så stor, at den alene har en vægt på over 40 procent af indekset. Selskabet klarer sig ualmindeligt godt og trækker dermed resten af aktierne med sig. Af netop den grund er C20-indekset faktisk også færdigt som det ledende danske aktieindeks. Indekset er simpelthen ikke længere godt nok til at tegne et reelt billede af de 20 største og mest omsatte aktier på det danske marked. Fra mandag morgen opererer den danske fondsbørs i stedet med det såkaldte C20 CAP-indeks som det toneangivende. Hvor et enkelt selskab i C20-indekset kunne fordreje billedet af de 20 stærkeste selskaber - som i tilfældet Novo Nordisk - kan ingen aktie i C20 CAP-indekset veje mere end 20 procent. Hvis en aktie når den overgrænse, så bliver den sat tilbage til at veje 15 procent. /ritzau/",2013-02-01T16:38:52+00:00,
https://www.dr.dk/skole/samfundsfag/alle-elevopgaver-din-min-og-vores-oekonomi,"Elevopgaver Materialet henvender sig til udskoling. OPGAVE 1: Se klippene: Spørgsmål: 1. Hvad er en økonomisk boble, og hvad sker der, når den springer? OPGAVE 2: Se klippet: Spørgsmål: 1. Hvorfor køber folk færre fødevarer? 2. Giv et par eksempler på hvordan ""krisen kradser"" hjemme hos dig? - a. Hvad kan du gøre for at hjælpe samfundet ud af krisen? - b. Tænker du over, hvad du bruger dine penge på? - c. Hvad gør staten for at hjælpe Danmark ud af krisen? Se også klippet: OPGAVE 3: Se klippet: Spørgsmål: 1. Undersøg hvor mange i klassen, der har fritidsjob. 2. Begrund, hvorfor danskerne er villige til at gå ned i løn. 3. Undersøg, hvorfor medarbejderne i ""Par no. 1"" er villige til at gå ned i løn. 4. Gør rede for, hvad fagforeningerne mener om det. 5. Diskuter fordele og ulemper ved en lønnedgang for medarbejderne og virksomheden. 6. Hvad er konsekvensen af en lønnedgang i forhold til udbud/efterspørgselskurverne (se evt. bilag med kurverne)? 7. Ville du være villig til at gå ned i løn? Hvorfor/hvorfor ikke? OPGAVE 4: Se klippet: Spørgsmål: 1. Undersøg hvor mange i klassen, der har søgt fritidsjob - hvorfor fik I det (ikke)? 2. Hvorfor tror I, Vivian blev fyret? Hvad mener hun selv? 3. Begrund, hvor du vil placere Vivian. Se bilaget med de forskellige forskellige arbejdsløshedsformer. 4. Hvorfor kan Vivian ikke finde et andet job? 5. Hvad siger klippet om, hvordan det generelle arbejdsmarked ser ud? 6. Vurder, hvad Vivian kan gøre for at få et job. OPGAVE 5: Klip: Spørgsmål: 1. Undersøg hvor mange i klassen, der har en aktie. 2. Se klippet ""aktier for dummies"". 3.Forklar de tre begreber aktieudbytte, kapitalgevinst og afkast. 4. Gå ind på siden Børsen: Danske aktier - C20 og undersøg, hvordan ""A.P. Møller - Mærsk B"" aktien har udviklet sig den sidste måned og de sidste tre måneder. 5. Undersøg på C20 hvilken aktie du vil investere i. Begrund hvorfor du vil investere i lige netop denne aktie. OPGAVE 6: Klip: Spørgsmål: 1. Se filmklippet ""Spekulation kan skabe værdi"". 2. Undersøg og forklar begreberne spekulation, pålydende værdi, aktiekursen og investering. 3. Diskuter ud fra filmklippet i grupper eller makkerpar, hvad der kan påvirke aktiekursen. 4. Vurdér hvad henholdsvis faren, ægteparret og aktionærerne tjener på spekulationen. OPGAVE 7: Klip: Spørgsmål: 1. Se filmklippet ""Bagsiden af spekulation"". 2. Redegør for hvad filmklippet fortæller. 3. Undersøg og forklar hvad ""teknisk insolvent"" betyder. 4. Diskuter i grupper eller makkerpar fordele og ulemper ved aktiespekulation. OPGAVE 8: Klip: Spørgsmål: 1. Se filmklippet ""Aktiehandel i køkkenet"". 2. Vurder hvorvidt du selv vil være aktiespekulant. Forklar ud fra de begreber, som du har lært, hvorfor eller hvorfor du ikke vil være aktiespekulant. 3. Tag udgangspunkt i filmen og forklar, hvordan du ville bære dig ad, hvis du skulle være en aktiespekulant. OPGAVE 9: Se klippet: Spørgsmål: 1. Forklar begreberne forbrug og nydelse. 2. Hvad var, ifølge de kristne, Guds mening med det jordiske liv? 3. Hvad vil det sige at leve nøjsomt og fromt? 4. Hvad vil det sige at hengive sig til nydelse? 5. Hvad menes der med den kristne opsparingsmoral? 6. Hvad mener du om at bruge dine penge på forbrug og nydelse? OPGAVE 10: Se klippet: Spørgsmål: 1. Redegør for hvad Forbrugerrådet og Brian Mikkelsen anbefaler. 2. Hvad gør du, når du gerne vil have noget, du ikke har råd til? 3. Forklar begreberne afdrag og forbrugslån. 4. Hvad menes med udsagnet ""finansielt svag"" i slutningen af klippet? OPGAVE 11: Se klippet: Spørgsmål: 1. Hvad vil det sige, når Christian IV råder parret til at ""sætte tæring efter næring""? 2. Hvad skal man typisk låne penge til, hvis man skal starte en familie? 3. Har du lånt penge til noget? Og hvordan? 4. Diskuter, hvorfor det ikke altid er et godt råd at spare op? OPGAVE 12: Se klippet: Spørgsmål: 1. Redegør for, hvad der bliver sagt i klippet om banker. 2. Forklar hvad er ind- og udlånsrenten er, og redegør for hvorfor er der forskel ind og ud lånsrenten. 3. Diskuter hvorfor har vi brug for banker, hvad er det en bank kan? 4. Vurder fordelen ved et stort lån frem for mange små. 5. Diskuter om det er bedre, at vi låner penge af en bank i forhold til at låne hos private. 6. Beskriv bankernes rolle i det økonomiske kredsløb? OPGAVE 13: Se klippet: Spørgsmål: 1. Redegør for John Nordens udtalelse om vigtigheden i at danskerne overvejer et bankskifte. 2. Vurder bankernes hensigt i at dele kunderne i a- og b-hold. 3. Hvorfor skifter Miriam bank? 4. Vurder hvilken betydning af kundeskift i bankerne har. 5. Hvordan ville du vælge en bank? Opstil tre kriterier at vælge en bank ud fra. 6. Hvorfor tror du/I at danskerne bliver hængende i den samme bank. OPGAVE 14: Se klippet: Spørgsmål: 1. Hvad er et bankkrak? 2. Hvad er indskydergaranti? 3. Hvad mene,s når der i klippet nævnes begrebet stormløb? 4. Hvordan kan indskydergaranti forhindre ""stormløb""? 5. Vurder hvorfor staten giver indskydergaranti? OPGAVE 15: Se klippet: Spørgsmål: 1. Redegør for hvorfor der bliver demonstreret i klippet? 2. Undersøg, hvad der menes der med at være en del af de 99%. 3. Hvad menes der med at bankerne er grådige? 4. Vurder hvad der menes, når den australske demonstrant siger: ""Vi vil udfordre dem i toppen, og sige at vi ønsker et alternativ baseret på behov og menneskerettigheder ikke på selskabernes grådighed"". OPGAVE 16: Se klippet: Spørgsmål: 1. Redegør for hvor skattekronerne i Danmark kommer fra ifølge klippet? OPGAVE 17: Se klippet: Spørgsmål: 1. Gør rede for ""skattens historie"". 2. Diskuter hvorfor vi har afgifter, og hvad de kan bruges til. Se klippet: Spørgsmål: 1. Hvad er marginalskat? 2. Hvad er forskel på bundskat og topskat? 3. Undersøg hvad moms er. 4. Hvad mener du om vores skattetryk? 5. Diskuter hvilke fordele og ulemper der er ved at have et højt skattetryk. OPGAVE 18: Se klippet: Spørgsmål: 1. Forklar hvad BNP er. 2. Hvad bruger man BNP til? OPGAVE 19: Se klippet: Spørgsmål: 1. Forklar begreberne import og eksport. 2. Gør rede for de roller import og eksport har i det økonomiske kredsløb. 3. Beskriv de konsekvenser, der ifølge Anna Holst kommer, hvis Danmark ikke længere importerer...",2010-12-08T09:45:00+00:00,
https://www.dr.dk/nyheder/penge/aktier-gik-atter-frem,"Ikke kun det danske C20 indeks, men også resten af de europæiske markeder såvel som det asiatiske marked genvandt fatningen tirsdag efter de seneste dages kursfald. Den positive stemning på børserne i Asien og Europa blev kickstartet af mandagens handel i USA, hvor investorerne bevarede overblikket. Herhjemme lukkede C20 lukkede i 449,09 med en stigning på 0,8 pct. Det var næsten samtlige af de største selskaber, som lukkede i et pænt plus, og blandt sidepapirerne tordnede Royal Unibrew frem. Forsikringsbranchen gik frem Såvel danske som øvige europæiske forsikringsselskaber oplevede pæne stigninger i tirsdagens handel. Herhjemme lukkede Trygvesta i kurs 438 med en stigning på 1,9 pct., mens Topdanmark blev handlet 2,3 pct. op til kurs 994. Vestas fik vind i møllehjulene og steg 1,2 pct. til kurs 262. Vindmølleaktien har siden C20's rekorddage i februar dalet nedad, men markedets positive stemning asmittede altså også af på vindmølleaktien. Danske Bank fik tirsdag et skulderklap af investeringsbanken Goldman Sachs, som løftede sin anbefaling fra ""neutral"" til ""køb"" fra ""neutral"". Bankaktien steg med 0,4 pct. til kurs 256,5. Lundbeck gik frem fra 0,9 pct. til kurs 149. Lundbeck vil præsentere helårsregnskabet for 2006, inden fondsbørsen åbner onsdag. Særligt spændende bliver selskabets meldinger om markedet for de antidepressive medikamenter og udviklingen af Gaboxadol. .....men den store vinder blev bryggeriet Royal Unibrew Royal Unibrew fik en imponerende fremgang på 11,7 pct. til lukkekurs 726. Bryggeriaktien indhentede dermed ikke kun mandagens tab på knap 5 pct., men steg yderligere 7 pct. Royal Unibrew røg ellers i uføre mandag efter at have aflagt et skuffende regnskab for hele året. Det skræmte dog ikke investeringsbanken Gudme Raaschou, som tirsdag formiddag fastholdt anbefalingen ""køb"" på aktien. - Der vil blive annonceret yderligere opkøb i Royal Unibrew i år, og derfor ser Gudme Raaschou et ""interessant vækstscenario"" i bryggeriaktien, lød begrundelsen fra investeringsbanken. Codan blev en anden af sidepapirernes vindere med en fremgang på 3,6 pct., til kurs 480.",2007-03-06T16:39:00+00:00,
https://www.dr.dk/nyheder/penge/tyve-stoerste-aktier-i-rekord,"C20 indekset sluttede ugen af i rekordniveau, som blev sikret af A.P. Møller - Mærsk, mens også bankaktierne og Lundbeck hjalp til. C20 indekset lukkede 0,2 procent højere i 448,46. Novo Nordisk amerikanske aktiviteter tiltrak også lidt opmærksomhed. Investorerne havde dog mest øjne rettet mod de europæiske aktier, da gigantselskaber som den amerikanske Intel-konkurrent AMD, tyske softwaregigant SAP AG og franske detailgigant Carrefour fik kurssmæk efter nedjusteringer. A.P. Møller - Mærsk lukkede 1,3 procent højere i kurs 54.900. En forsat faldende oliepris betyder lavere brændstofpriser for APM's supertankere. Der var fredag også fokus på APMs olieaktiviteter i Nordsøen, da produktionen faldt 6 procent Danske Bank lukkede 0,3 procent højere i kurs 249,5, mens Nordea endte 0,9 procent højere i kurs 88,5. Det blev Danske Bank, der sammen med finanshusene Citigroup og Morgan Stanley, skal stå for børsnoteringen af DONG Energy. Samtidig bliver Nordea centralt placeret i salgskonsortiet. Det meddelte Finansministeriet. Lundbeck får ny godkendelse til Cipralex Lundbeck har fået godkendt depressionsmidlet Cipralex til behandling af OCD - tvangstanker. Godkendelsen kommer fra de europæiske myndigheder og gælder i EU. Godkendelsen sker efter kliniske undersøgelser med mere en 750 patienter. Lundbeck endte 0,3 procent højere i kurs 158,0. Novo Nordisk fik fredag løftet sit kursmål af Bear Sterns til 540 kroner pr. aktie fra tidligere 435 kroner, ifølge European Marketscope. Novo faldt 0,1 procent i kurs 478,5. Torsdag aften kom Novos amerikanske insulinaktiviteter i fokus, idet avisen The New York Times skrev, at 11 amerikanske guvernører har bedt den amerikanske sundhedsstyrelse (FDA) om at lette vejen for salget af generisk insulin. Årsagen er, at guvernørerne vil have sænket staternes omkostninger til insulin. - Artiklen viser, at presset er steget med den øgede opbagning blandt guvernørerne, udtalte aktieanalytiker Henrik Simonsen fra Enskilda til RB-Børsen. Risikoen for en generisk konkurrent på insulinmarkedet ligger dog nogle år ude i fremtiden, og den amerikanske sundhedsmyndighed, FDA, er tilbageholdende grundet lægelige og juridiske årsager. Vestas får ny ordre i Chile Vestas lukkede 0,4 procent højere i kurs 239,3. Den danske vindmøllegigant har fået en ordre i Chile. Vestas skal levere 10 stk. såkaldte V80 vindmøller på 2 megawatt. Udenfor C20 indekset fortsatte Rockwool sin fremgang og lukkede 2,6 procent højere i kurs 1013. Isoleringskoncernen opjusterede onsdag sine helårsforventninger og har siden oplevet en massiv kursfremgang. Industrielektronikkoncernen GPV nedjusterede forventningerne til 2006/07 grundet produktionsproblemer i printkort-divisionen. Overskuddet ventes nu, at blive marginalt positivt mod før 30 millioner kroner GPV blev sendt i brædderne og faldt 10,3 procent til kurs 341.",2007-01-12T16:47:49+00:00,
https://www.dr.dk/nyheder/penge/positiv-kapitalindproejtning-i-usa,"Ved dansk lukketid lå de tre europæiske storbørser med stigninger på 1,4 - 1,9 procent efter at den amerikanske centralbank havde sagt, at det vil tilføre 200 milliarder dollar til pengemakedet. Skandinavien lå også lunt med i svinget. C20 endte 0,3 procent højere i 412,93. Nyheden fra Fed var med til at løfte finansaktierne og dermed C20. Danske Bank endte 4,2 procent højere i 174,5, hvilket var den største stigning i C20 regi, mens Nordea lukkede 1,4 procent højere i kurs 71. Men også A.P. Møller - Mærsk var med til at løfte C20 med en stigning på 1,7 procent til 48.800. Topdanmark bedre end ventet Topdanmark var tirsdag regnskabsaktuel for 2007. Jyske Bank vurderede, at resultatet for fjerde kvartal var bedre end ventet. Regnskabet bevidner også, at forsikringsdriften fortsat kører på skinner, og præmieindtægten for 2007 var således meget tæt på konsensus. Forventningen til 2008 fastholdes for præmievæksten. Resultatforventningen såvel som forventningen til investeringsresultatet i 2008 er forsigtigt, skønner Jyske Bank. Konklusionen i den umiddelbare kommentar bliver, at Jyske Bank fastholder anbefalingen ""akkumuler"". Aktien faldt voldsomt efter annonceringen, men gevandt terræn og endte tirsdag 1 procent lavere i 686. G4S postivt regnskab G4S offentliggjorde ligeledes tirsdag regnskab for helåret 2007, og overraskede positivt med driftsindtjeningen samt den organiske vækst, mens omsætningen lå under analytikerprognoserne. Selvom udsigterne for den globale økonomi er usikre og på vej ned, ventes det ikke at påvirke sikringskoncernen G4S i 2008. Endvidere udmeldte G4S's konkurrent svenske Securitas, at have interesse i de to selskaber, som G4S har annonceret er til salg - Tyskland og Frankrig. Selskaberne er bogført til 50-60 millioner pund og omsætter for godt 250 millioner pund årligt. G4S-aktien steg 3,4 procent til 21,3. Norden konservativ Efter Danske Equities mening kom D/S Norden med en noget konservativ guidance mandag, og dermed skulle selskabet være i stand til at opjustere resultatforventningerne et par gange i løbet af året. Danske Markets fastholder kursmålet på 535 kroner pr. aktie, men opjusterer anbefalingen til ""hold"". D/S Norden lukkede 4 procent lavere i kurs 474. Novo Nordisk endte 2,1 procent lavere i kurs 323,5. Novo Nordisks salg i Japan ventes at falde med 3 procent fra næste måned, når prisnedsættelser, som er vedtaget af regeringen, slår igennem. Det siger Novos Japanchef Claus Eilersen til Bloomberg News. DFDS Sidste år steg salget i Japan med 4,8 procent til godt 4,1 milliarder kroner. DFDS var også regnskabsaktuel for helåret 2007 og havde et af sine bedste år nogensinde. Resultatet før skat blev 526 millioner kroner, hvilket er 31 procent over resultatet i 2006. DFDS har i 2007 formået at gøre søtransporten af blandt andet lastbiler, trailere, papir, stål, containere, nye biler og passagerer i Nordeuropa til en endnu bedre forretning end i 2006. Aktien endte 0,6 procent lavere i 696.",2008-03-11T16:24:35+00:00,
https://www.dr.dk/nyheder/penge/daarlig-forbrugertillid-i-usa-trak-ned,"De europæiske storbørser lå med stigninger ved dansk lukketid på mellem 0,8 - 1,4 procent Kun C20 haltede efter resten af Europa, og endte marginalt højere med en stigning på 0,2 procent til 441,27. Det var hovedsageligt A.P. Møller - Mærsk som faldt 1 procent til 52.100, og Novo Nordisk der var med til at presse C20 i rødt. Novo taber Novo Nordisk blev tirsdagens taber i C20 regi og endte 2,8 procent lavere i kurs 342. Insulingiganten fik sænket sin anbefaling til neutral fra køb, af den amerikanske investeringsbank Merrill Lynch. Baggrunden er den seneste tids markante stigning, og kursen har nu overskredet Merrill Lynchs kursmål på 335 kroner. Amerikanske Bear Stearns sænkede også sin anbefaling på Novo til neutrale ""Peer Perform"" fra positive ""Outperform"". Plus til Danske Bank Tirsdagens positive indslag kom fra finanssektoren, hvor Danske Bank førte an i C20 med en stigning på 3,4 procent til 190,8, mens Nordea steg 1,7 procent til 75,3. Men også Novozymes fulgte godt med og steg 3,3 procent til kurs 466. Det er tid til at samle Trygvesta-aktien op, vurderer analytikerne hos Nordea Markets efter at have set årsregnskabet fra forsikringskoncernen mandag. - Casen i Trygvesta er fuldstændig intakt, og aktien ventes hurtigt at blomstre op, skrev Nordea Markets. Det bemærkes, at 2007-regnskabet som ventet var stærkt, men at Trygvestas forventninger til 2008 skuffer. Aktien steg 1,7 procent til 385,5. Danisco i fokus Danisco var i fokus efter nyheder fra EU-kommissionen. Der blev ingen forebyggende tilbagetrækning af sukkerkvoter i 2008/09, men der kan blive tale om en definitiv kvotenedskæring i 2010. Det skrev EU-kommissionen. Tilbagetrækningen af sukkerkvoter til EU i forlængelse af sukkeromstruktureringen er bedre end Danisco havde forestillet sig, oplyste Danisco Sugars administrerende direktør Mogens Granborg. Danisco faldt 0,9 procent til 344. Lykkepiller virker ikke Hos den danske børsnoterede producent af antidepressive midler, Lundbeck, afviser man blankt konklusionerne i en ny britisk undersøgelse vedrørende de såkaldte lykkepiller. Forskerne konkluderer på baggrund af studier, der strækker sig fra 1987 til 1999, at der kun er et meget lille videnskabeligt grundlag for, at udskrive lykkepiller til patienter, der lider af en let til middel depression. Lundbeck steg 0,4 procent til kurs 118,3. Lufthansa flyver SAS's tyske konkurrent Deutsche Lufthansa hævede indtjeningsforventningerne til 2007 i en foreløbig opgørelse, hvilket sendte aktien godt 4,4 procent højere i tirsdagens handel. Lufthansa virkede dermed ikke til at være negativt påvirket af hverken høje oliepriser eller den seneste tids uro på de finansielle markeder. Nyheden fra Lufthansa smittede af på SAS, som steg 3,3 procent til 43,7. Genmab håber at kunne starte forsøg med behandlingsform for HIV allerede i år. Det siger biotekselskabets COO Claus Møller. Genmab faldt 0,5 procent til 307.",2008-02-26T16:28:35+00:00,
https://www.dr.dk/nyheder/penge/kreditadvarsel-sender-aktier-i-roedt,"Kreditadvarsel til samtlige eurolande får investorer til at sende de danske aktier på fondsbørsen ned med en procent fra morgenstunden. Det er samtlige aktier i det ledende C20-indeks, som dykker efter få minutters handel. Det sker, efter at kreditvurderingsinstituttet Standard & Poor's i går aftes advarede om, at gældskrisen i Sydeuropa kan føre til, at alle 17 lande i eurozonen får nedgraderet deres kreditværdighed. Det gælder altså også stærke lande som Tyskland og Frankrig, som i dag har den højeste kreditvurdering AAA. Nervøsitet i Asien Nervøsiteten er også fremherskende på de asiatiske børser her til morgen. Nikkei-indekset i Tokyo faldt med 1,4 procent, mens Kopsi-indekset i Seoul faldt med en procent ved lukketid. Også i Taiwan og i Australien er kurserne gået ned med mellem en og to procent. Det samme gælder børsen i Hongkong, der faldt med 1,1 procent. Kun børsen i Shanghai sluttede på samme niveau som mandag.",2011-12-06T08:36:00+00:00,
https://www.dr.dk/nyheder/penge/de-danske-aktier-falder-efter-spansk-valg,"Det bliver endnu én af de dage. En dag med kursfald på aktiemarkederne. De danske aktier i det toneangivende C20-indeks på børsen i København falder med 1,55 procent efter en times handel mandag morgen. Også aktier på børsen i Stockholm er med på den vogn. Efter knap en times handel, var aktierne i OMXS-indekset faldet med 2,1 procent. Her faldt Nikkei 225-indekset mandag 0,3 procent på børsen i Tokyo. Hang Seng i Hongkong ligger til et minus på 1,51 procent, mens det australske ASX-200-indeks faldt med 0,34 procent. Søndagens valg i Spanien gav som ventet en stor sejr til oppositionen og betyder, at Mariano Rajoy bliver ny premierminister. Nu ventes hans konservative parti at skubbe på for at gennemføre store besparelser. Ved på nervøsitetens bål Ud over det spanske valg og en general bekymring for, om lederne i eurozonen kan få styr på gældskrisen, kommer amerikanerne med endnu mere ved på nervøsitetens bål. Aktiemarkedet reagerer nemlig negativt på forlydender om, at den amerikanske budgetkommission, der skulle komme med forslag til besparelser for 6600 milliarder kroner over 10 år, ikke har kunnet nå til enighed. Det forventes, at amerikanerne allerede mandag melder ud, at man ikke kan blive færdig med forslaget på grund af uenighed.",2011-11-21T08:58:00+00:00,
https://www.dr.dk/nyheder/penge/aktier-steg-med-40-milliarder-paa-fire-timer,"Redningspakken til græsk økonomi vækker jubel på fondsbørsen og sender guld i lommerne på aktionærerne. På blot fire timer er værdien af danske børsnoterede selskaber boostet med mere end fire procent eller knap 40 milliarder kroner, viser udregninger fra Spar Nord til Ritzau. Alene aktionærerne i Danske Bank og regnskabsaktuelle Novo Nordisk er blevet 25 milliarder kroner rigere, siden markedet åbnede torsdag morgen. Forløsningens dag Aktieanalytiker i Spar Nord Mikkel Duus-Hansen kalder det en ""forløsningens dag"" på aktiemarkederne. - Forventningerne til EU's topmøde har været høje. Men denne gang lykkedes det de europæiske toppolitikere at levere en løsning, der konkret fjerner noget af den usikkerhed, som er gift for aktiemarkedet, siger han. Efter middag er det især Danske Bank, som stryger til vejrs med et plus på over syv procent. - Den finansielle sektor har lidt meget under den økonomiske usikkerhed i Europa, og derfor ser vi nu bankaktier som Danske Bank stige kraftigt, når det lykkes EU-politikerne at fjerne noget af den usikkerhed, forklarer Mikkel Duus-Hansen. Vil stige yderligere 10 procent Med EU-redningspakken på plads vurderer Spar Nords aktieanalytiker, at det danske aktiemarked kan stige yderligere 10 procent fra det nuværende niveau inden årets udgang. - På kort sigt har vi fået den forløsende aftale, som aktiemarkederne har sukket efter, og dermed er der skabt grobund for yderligere kursstigninger, siger Mikkel Duus-Hansen. Han understreger dog, at det endnu er alt for tidligt at afblæse den europæiske krise. - Der venter et stort reformarbejde forude, der også skal på plads, inden vi kan ånde lettet op, siger Mikkel Duus-Hansen. /ritzau/",2011-10-27T12:11:00+00:00,
https://www.dr.dk/nyheder/penge/danske-aktie-toemmermaend-dagen-derpaa,"Her til morgen er det blevet hverdag igen for de danske aktier efter tirsdagens gevaldige kurshop. Kursen på de toneangivende danske aktier faldt en anelse, da Københavns Fondsbørs åbnede handlen for en time siden. Efter godt ti minutters handel lå C20-indekset dog kun til et lille fald på 0,2 procent, og det niveau holder kurserne knap en time senere. Forventet fald Tilbagegangen kommer, efter at man tirsdag havde den største stigning i aktiekurserne i mere end et år. Håb om fremgang i problemerne med den europæiske gældskrise fik aktierne til at stige med 4,1 procent - den største stigning på en dag siden maj 2010. Det var på forhånd ventet, at der ville komme en negativ reaktion ikke alene i Danmark, men også på de europæiske børser i dag. Markederne vil senere i dag lytte opmærksomt til en tale, som EU-Kommissionens formand José Manuel Barroso holder i Europa-Parlamentet.",2011-09-28T07:58:00+00:00,
https://www.dr.dk/nyheder/penge/aktier-lukkede-med-lille-fald,"Det danske C20-indeks faldt fredag 0,1 pct. til indeks 338,72. Faldet siden sidste fredag kan opgøres til 2,6 pct., da indekset sidste fredag lukkede i 347,59. Forventningens glæde er tit den største, og det er det der sender amerikanske aktier op ved handelens start, og det der smitter af i Europa og Danmark sidst på fredagen. Svag stigning i USA De amerikanske aktier ligger ved dansk lukketid mellem uændret og 0,6 pct. højere. Det skyldes forventninger til at de store centralbanker vil lave en koordineret indsats mod krisen i weekenden, skriver Bloomberg News. Ellers hænger optimisterne deres hat på, at IMF holder topmøde i weekenden, og derfra kan der også komme nyt. En meddelelse fra G20 torsdag nat hjalp ikke. Lederne fra G20-landene gav torsdag håndslag på, at de ville adressere de økonomiske problemer i USA og Europa. Men den verbale støtte var ikke godt nok for markedet. Turbulent dag - Vi har haft store udsving i dagens løb, og nu lukker vi næsten i plus efter en rutschetur i dagens løb, siger seniorrådgiver Claus Paaske Larsen. Han vurderer, at fredagens bevægelser er et meget godt bevis på, hvilket marked vi har i øjeblikket. Et marked med høj volatilitet.",2011-09-23T15:30:57+00:00,
https://www.dr.dk/nyheder/penge/udsigt-til-ny-bundrekord-danske-aktier,"Efter en times handel på Københavns Fondsbørs er det danske, toneangivende C20-indeks faldet hele 4,1 procent. Og indekset kan komme til at sætte ny bundrekord i kursfald i dag. Det vurderer chefanalytiker i Danske Bank, Morten Kongshaug. - Jeg vil tro, vi kan se en bundrekord igen i dag. I går lukkede de danske aktier i den laveste kurs siden februar 2010, ligesom de øvrige europæiske børser og USA's børser også faldt. Her til morgen åbner også Asien i rødt. Det er især frygten for en recession i USA, der påvirker aktiviteten på aktiemarkederne. Skæv regnskabssæson Udover frygten for et økonomisk tilbageslag er de danske aktier også påvirket af de mange regnskaber, som er kommet i den seneste tid. - Danmark er blevet ramt af regnskabssæson forskudt i forhold til andre. Regnskaberne har været ligeså skuffende, som vi har set mange andre steder, men når vi så får den forskudt, så får vi lidt ekstra nedtur på, siger Morten Kongshaug. Danmark er altså ekstra hårdt ramt på grund af regnskabssæsonen. - Vi kan se det danske marked har det lidt sværrere end vores nærmeste markeder. Vi skal længere tilbage for at finde de her niveauer i Danmark i forhold til de andre markeder. Du skal ikke skuffe markedet Det er især nogle af de store regnskabs-skuffelser har sat deres præg på aktierne. - Carlsberg og Sydbank kom ud og skuffende, og vi har også fået en lille skuffelse i FLSmidth. Du skal ikke skuffe det her marked, for det får markedet til at trække sig fra aktien, siger Morten Kongshaug. Til gengæld er alle de store regnskaber nu skudt af - der er kun få, mindre tilbage. - Det positive er, at vi er ude af regskabssæsonen, og vi har ikke nogen nøgletal af betydning, der kommer fra de store markeder de næste ti dage.",2011-08-19T07:57:00+00:00,
https://www.dr.dk/nyheder/penge/danske-aktier-faar-regnskabstaesk,"Det begyndte ellers positivt på det danske aktiemarked med en lille stigning. Men efter en halv times handel begyndte nedturen. Ved middagstid faldt de tyve danske aktier i C20-indekset med over tre procent, mens børserne i London, Paris og Frankfurt kan notere stigninger i størrelsesordenen 2 procent. Det er blandt andet de store regnskabsaktuelle selskaber, Novozymes og GN Store Nord, der trækker C20-indekset ned. Novozymes i bund Aktien i biotek-selskabet Novozymes ligger i bunden af C20 med et fald på 8,8 procent. Novozymes bliver hårdt straffet for sit regnskab for andet kvartal, som trods resultatmæssig fremgang ikke formåede at stille analytikerne tilfredse. Novozymes kom ud af kvartalet med en omsætning på 2537 millioner kroner, hvor analytikerne havde ventet 2691 millioner kroner. Koporlig afstraffelse Heller ikke GN Store Nord kunne matche analytikernes forventninger med sig regnskab for andet kvartal. Aktien faldt ved middagstid med 6,8 procent. - Vi har at gøre med et meget negativt ladet aktiemarked, hvor man bliver næsten korporligt straffet, hvis man misser på indtjeningen, siger analytiker hos Enskilda Securities, Niels Granholm-Leth til Ritzau Finans.",2011-08-11T10:27:07+00:00,
https://www.dr.dk/nyheder/penge/danske-aktier-ser-igen-roedt,"Det blev kun til en enkelt dag i plus for aktierne i det toneangivende C20-indeks i denne omgang, for da Fondsbørsen i København lukkede i dag, var det med et fald på 2,3 procent. Årsagen til det lunkne resultat skal findes i Frankrig, hvor der blandt andet går rygter om en nedjustering af landets kreditstatus, skriver Ritzau Finans. Den form for nedjustering skete i USA for nylig, hvor man måtte sige farvel til den maksimale karakter ""AAA"". Ratingbureauet Finch bekræftede dog, at Frankrig fortsat er vurderet som ""AAA"". 11 dage i minus blev til plus Desuden skulle en fransk bank angiveligt have problemer, ligesom der blev spekuleret i, at Société Générale solgte guld til under spotprisen. I går sluttede en historisk lang rutsjetur ellers. I hele 11 børsdage lå indekset i minus. Det endte endda med et pænt plus på 2,14 procent. Dagen i dag var da også begyndt relativt godt, men endte altså med endnu et slag til de efterhånden sønderslåede investorer. Særligt hårdt gik det ud over FLSmidth, der faldt 5,0 procent, NKT (5,1) og Mærsk (6,7).",2011-08-10T16:12:00+00:00,
https://www.dr.dk/nyheder/penge/novo-aktien-styrtdykker,"Novo Nordisk-aktien styrtdykker, efter at den amerikanske godkendelsen af medicinalkoncernens nye type diabetesmedicin er blevet udsat på udbestemt tid. Aktien er faldet med 11 procent til kurs 250 på Københavns Fondsbørs. Samlet falder hele det toneangivende indeks C20 med 2,6 procent fra morgenstunden. Og det sker på trods af fremgang på de asiatiske og amerikanske børser, hvor investorerne har tillid til, at milliardløfterne fra G20-topmødet vil vende den igangværende finansielle krise og skabe fremdrift i den globale økonomi.",2009-04-03T07:34:00+00:00,
https://www.dr.dk/nyheder/penge/aktierne-steg-mens-obligationer-faldt,"Efter en uge præget af en negativ aktiestemning var var tiden for revance kommet i fredagens handel - stærkt drevet af de aktier, som svinger med den økonomsike udvikling. C20-indekset lukkede 1,72 pct. højere i 390,34. Uden for C20-regi blev Genmab hæderligt belønnet for en aftale med Glaxosmithkline, der sikrer biotekselskabets kapitalgrundlag. Set i stort perspektiv blev fredagens vigtige amerikanske arbejdsmarkedsrapport lidt af en fuser med kun ringe effekt på aktierne, og Nordea konkluderede, at arbejdsmarkedsrapporten er bedre end frygtet, men ikke er nok til at fjerne usikkerheden. Genmap Genmab blev sendt til vejrs med en 45,8 pct. fremgang til kurs 59,7, efter at biotekselskabet indgik ny aftale med samarbejdspartneren Glaxosmithkline (GSK) vedrørende udviklingen af lægemidlet ofatumumab. Det betyder Genmab modtager en kapitaltilførsel på 815 mio. kr. fra GSK. Selskabet holdt telekonference fredag formiddag, hvor topchef Jan van de Winkel sagde, at den store kapitalindsprøjtning letter presset på et frasalg af den amerikanske fabriksfacilitet. Efter aftalen opjusterede Sydbank sin Genmab-anbefaling til ""overvægt"" fra ""neutral"", mens det japanske finanshus Nomura hævede sin anbefaling på aktien til ""køb"" fra ""neutral"" og øgede sit kursmål til 92,5 fra 85. DSV Transportselskabet DSV steg 3,6 pct. til kurs 88,7, efter at finanshuset Goldman Sachs indledte sin dækning af aktien med en ""køb/neutral"" anbefaling og et 12 måneders kursmål på 113 kr. FLSmidth FLSmidth lukkede 1,5 pct. til højere i kurs 384,6, efter at selskabet bekræftede rygter fra brasilianske medier, om at FLSmidth skulle have underskrevet en kontrakt med Votorantim Cimentos på levering af udstyr til fem cementfabrikker i Brasilien. Hvis kontrakten bliver bindende, vil der sandsynligvis være tale om en ordre-værdi på mindst 1,0-1,5 mia. kr. Det vurderede analytiker Patrik Setterberg fra Nordea Markets. Vestas Vestas steg 1,3 pct. til kurs 258,1, efter at vindmølleproducenten modtog sin første ordre på den nye V-100-mølle. Ordren, der blev indgivet af LDV Sierra de Arcas, består af 10 møller til et projekt beliggende i det sydlige Spanien. USA Det endte fredag med kursfald efter en amerikansk arbejdsrapport, som ikke gav klarhed om det økonomiske opsvings holdbarhed. Euroen fortsatte sin fremmarch mod dollaren. Obligation ned Den toneangivende ti-årige danske statsobligation, 4 pct. 2019, lukkede fredag 0,21 point lavere i kurs 110,71 med en effektiv rente på 2,68 pct.",2010-07-02T18:39:00+00:00,
https://www.dr.dk/nyheder/penge/saa-er-det-slut-med-chefernes-loenfest,"Lønfesten hos landets absolutte største selskaber er sat på pause. Det viser en undersøgelse fra revisions- og konsulentfirmaet PWC, der har set på den løn, som direktionsmedlemmerne i C20-selskaberne kan hæve hver måned. Fra 2010 til 2011 var den samlede lønstigning på to procent. Det er mere end det generelle lønniveau for hele befolkningen, men mindre end man tidligere har set blandt landets største selskaber. Krisen bærer del af skyld Det er blandt andet den økonomiske krise, der har spillet ind, lyder vurderingen. - Nu ser man, at man - i hvert fald blandt nogle selskaber - hænger lidt i bremserne, og derfor ser vi ikke de 'gode gamle' stigninger på 10-12 procent, siger professor i finansiering ved CBS, Ken Bechmann til DR Nyheder. Skal fortjene lønnen I gennemsnit får et direktionsmedlem hos et af C20-selskaberne nu 9,5 millioner årligt. Men for at gøre sig fortjent til denne klækkelige løn bliver der nu i endnu højere grad stillet krav til resultatet på bundlinjen. - Det bekræfter i hvert fald min forskning, at specielt bestyrelserne - og dermed nok i sidste ende aktionærerne - har større og større fokus på, at hvis man anvender variabel løn, skal det i højere grad være knyttet til resultaterne, siger Ken Bechmann. Store lønforskelle i C20 Opgørelsen fra PWC viser samtidig, at direktionsmedlemmer i nogle af virksomhederne er steget betragteligt mere end de to procent, der er gennemsnittet For tjener selskabet gode penge, betales topcheferne derefter. - Hvis vi gik alle 20 selskaber igennem vil vi se ret store forskelle - altså at der er store lønstigninger i form af bonusudbetalinger til de chefer fra virksomheder, der klarede sig godt. Omvendt er der altså også nogle, som vil have set en betydelig løntilbagegang i forhold til sidste år.",2012-05-21T04:15:00+00:00,
https://www.dr.dk/nyheder/penge/journalist-tiltales-boersfusk,"Bagmandspolitiet tiltaler en forhenværende redaktør fra Penge & Privatøkonomi for at have manipuleret med aktiekurser og tjent penge på det, skriver business.dk. Redaktøren havde speciale i aktieanalyser, hvor han anbefalede aktier til læserne. Det var ofte selskaber med aktier, der ikke blev handlet særlig tit. Ifølge bagmandspolitiet købte redaktøren aktier før han anbefalede selskaberne, og senere solgte han dem med en fortjeneste til følge. Tiltalt for 13 sager af kursfusk - Jeg kan bekræfte, at vi har rejst tiltale for 13 tilfælde af kursmanipulation efter paragrafferne i værdipapirhandelsloven, siger Jens Madsen, der er statsadvokat og leder af Statsadvokaturen for Økonomisk Kriminalitet - i daglig tale kaldet Bagmandspolitiet. Redaktøren er sigtet efter en paragraf, der kan give op til fire års fængsel og Jens Madsen oplyser, at han går efter en ubetinget fængselsstraf. Nægter sig skyldig Den sigtedes advokat nægter, at hans klient har gjort noget forkert. - Der er ikke fugls føde på sagen, siger forsvarsadvokat Anders Nemeth. Det var Finanstilsynet, som offentliggjorde sagebn, og her mener man, at aktieanalyserne typisk havde karakter af købsanbefalinger af illikvide, børsnoterede aktier, som ifølge kommentatoren skulle indeholde et stort kurspotentiale på 1 til 3 års sigt. I flere tilfælde steg kursen på aktierne ifølge tilsynet med 10-15 procent umiddelbart efter offentliggørelsen af aktieanalyserne. Gevinst på 2,3 millioner kroner - Finanstilsynets undersøgelse af sagen viser, at aktiekommentatoren i syv tilfælde systematisk opkøbte aktier i de pågældende selskaber kort tid inden, anbefalingerne af aktierne blev offentliggjort. Kort efter solgte han ud af sine beholdninger og realiserede på den måde en økonomisk gevinst på i alt cirka 2,3 millioner kroner, skrev Finanstilsynet om sagen. Den sigtede har forladt sin stilling på magasinet Penge & Privatøkonomi.",2009-08-27T12:19:00+00:00,
https://www.dr.dk/nyheder/penge/opturen-paa-boerserne-er-bremset,"Det tegnede ellers lyst, da det danske aktiemarked i morges åbnede i plus. Men siden har kurserne sneget sig nedaf og midt på formiddagen lå C20-indekset 0,6 procent lavere end ved lukketid i går. Samme tendens ses rundt omkring i Europa. Det franske CAC 49 indeks var faldet 0,71 til kurs 3,132, og det tyske BEL 20 indeks var faldet 0,65 til kurs 2,061. Asiens børser fortsat i plus De asiatiske børser fulgte i morges asiatisk tid i gårsdagens fodspor på USA's og Europas børser med markante stigninger i morgenhandlen. Hong Kongs toneangivende Hang Seng-indeks åbnede med en stigning på 5,8 procent, mens Japans Nikkei-indeks steg 2,4 procent i morgentimerne. Det sydkoreanske Kospi-indeks steg 3,6 procent i løbet af få timer. De tre indekser er midt på formiddag dansk tid fortsat i plus. Bankaktion har effekt Den positive stemning på de asiatiske børser kommer efter, at seks af verdens førende centralbanker i går gik sammen om at hjælpe banker med fordelagtige lån. De seks centralbanker besluttede i fællesskab at sænke renten på endagslån i dollar med 0,50 procentpoint. Udspillet fik i går de amerikanske børser til at juble. Dow Jones-indekset steg med 4,2 procent, mens S & P 500-indekset steg med 4,33 procent, og Nasdaq-indekset steg med 4,2 procent. Stigning i C20 Det danske C20-indeks steg 3,3 procent i gårsdagens handel, og også på europæiske børser steg kurserne efter centralbankernes fællesaktion. Men stemningen er altså siden verndt. Centralbankernes billige lån blev givet i et forsøg på at berolige verdensmarkederne, mens eurozonen kæmper med at finde en holdbar løsning på gældskrisen, der i øjeblikket giver store problemer for lande som Italien og Spanien. Målet er blandt andet, at amerikanske banker bliver mere villige til at låne penge til europæiske banker, der så samtidig skal gøre det nemmere for deres kunder at få lån eller kredit. De amerikanske banker har været forsigtige med udlån, fordi europæiske banker er tynget af gældskrisen i de sydeuropæiske lande.",2011-12-01T09:46:00+00:00,
https://www.dr.dk/nyheder/penge/opturen-paa-det-danske-aktiemarked-fortsaetter,"Den massive optur på det danske aktiemarked, der satte ind i begyndelsen af marts kulminerede i går med, at C20-aktierne brød gennem indeks 300. Dermed er indekset i det højeste niveau, siden finanskrisen for alvor gav blødninger på alverdens børser i efteråret. Det skriver dagbladet Børsen. Krisens kulmination kom samtidig med, at blandt andet amerikanske Lehman Brothers kollapsede. I september og oktober var C20-indekset over kort tid udsat for en nedsmeltning, der sendte indekset fra 400 til 250. - Den dødsspiral, som vi begyndte at tro på, efter Lehman Brothers gik ned, eksisterer ikke i bevistheden længere. Bare det, at vi ikke længere tror, at det finansielle system er ved at bryde sammen, gør at markedet er ved at komme sig, siger Morten Kongshaug, der er aktiestrateg i Danske Bank.",2009-05-20T05:02:00+00:00,
https://www.dr.dk/nyheder/penge/kurskloe-fra-morgenstunden,"Nedturen for de danske aktier ser ud til at fortsætte fredag. Kurserne falder i hvert fald fra morgenstunden stort set over hele linjen i det danske C20-indeks. Efter fem minutter var aktierne faldet med næsten fem procent, og det ser ud til at Carlsberg fortsætter torsdagens store nedtur. Det danske bryggeri indledte dagen med et kursfald på næsten otte procent. Store tab påde asiatiske børser Det går i modsat retning af den amerikanske børs, som torsdag aften lukkede med en stigning. Til gengæld er de asiatiske markeder her til morgen lukket med overordentligt store stab. Nikkeiindekset i Tokyo faldt med 9,6 procent, mens den sydkoreanske børs' førende indeks faldt med 10,6 procent. Dagen blev også indledt med en rentestigning fra Nationalbanken. - Det er usikkerhed og frygt for recession gør at investorerne trækker alt ud fra Asien for at søge i sikkerhed. Vi så også i går, at Mexico og Brasilien faldt pænt tilbage. Samtidig har Sony og Samsung afleveret dårlige regnskaber, som har pustet ekstra til uroen derude, siger Nordeas seniorrådgiver Kim Saugsted til Ritzau.",2008-10-24T06:57:00+00:00,
https://www.dr.dk/nyheder/penge/pensionerne-overlevede-brexit-afstemning,"Det, der kunne være endt som en tsunami, endte fredag og mandag mest af alt som et mindre bløp på de finansielle markeder, hvor det fortrinsvis var briterne selv, der blev ramt af landets nej til at fortsætte i EU-samarbejdet. Til gengæld fik pensionskunderne kun små skrammer, mens nogle ligefrem blev rigere, viser en opgørelse, som landets største pensionselskab, PFA lavede blandt sine egne kunder fredag eftermiddag. Blandt selskabets mest risikovillige kunder, bød fredagen på et tab på 2,4 procent, mens de helt forsigtige kunder, der alene ejer obligationer, ligefrem fik en gevinst på 3,1 procent. - Negativt afkast er selvfølgelig kedeligt, men set i lyset af den uro, der har været, er det langt fra så slemt som ventet, siger chefstrateg i PFA, Henrik Henriksen. Store fald udeblev Forud for den britiske afstemning havde flere pensionsselskaber forsøgt at dække risikoen af, så smækket fra et nej ville ramme mindre hårdt. Flere banker og økonomer luftede i sidste uge forudsigelser om aktiefald på op til 15 procent. Fredag endte det danske aktieindeks, C20 Cap i et fald på 4,1 procent, hvilket var mindre end uroen i februar. Henrik Henriksen venter fortsat turbulens, men også, at det værste nu er lagt bag. - Vi taler jo om en økonomi, der godt er stor, men så er den heller ikke større. Det mest stressende er den politiske usikkerhed. Men braget er ikke nær så stort som det, der satte finanskrisen i gang. Det er alvorligt, men mest for Storbritannien selv, siger Henrik Henriksen. Magre år forude Til gengæld bør aktieinvestorer have moderate forventninger til årene, der kommer. - Der har været seks-syv fede år, så det er vigtigt at være realistisk omkring hvad man kan vente, når det går opad igen. Vi tror, de fede år ligger bag os - men det ville de have gjort, uanset afstemningen i Storbritannien. Det britiske pund har haft nogle hårde dage siden natten til fredag, men foreløbig ser det danske C20 Cap ud til at lukke i plus i dag, hvor det omkring 15-tiden lå i plus med 2,8 procent.",2016-06-28T14:34:00+00:00,
https://www.dr.dk/nyheder/penge/danske-selskaber-mere-produktive,"Med Topdanmarks tal for 2011 kunne C20 tirsdag afslutte regnskabssæsonen for 2011. Status er, at de danske C20-selskaber er blevet mere produktive, men at den europæiske krise har holdt omsætningen i bund. Det viser en undersøgelse foretaget af Ritzau Finans. EU halter efter USA Samlet er omsætningen for C20-selskaberne steget med 2,1 procent til 805.945 millioner kroner i 2011 fra 789.487 millioner kroner i 2010. - Det viser, at væksten slet ikke er kommet i gang i Europa på samme måde, som den er i USA, siger seniorstrateg hos Nordea Henrik Drusebjerg til Ritzau Finans. - Det er gældskrisen, der sætter sine spor, hvor forbrugerne ikke tør bruge penge. Nogle har slet ingen penge at bruge. Hvis der samtidig er stor politisk uro, så bliver virksomhederne tilbageholdende med investeringer, siger han. Vestas bløder Hvis man piller A.P. Møller-Mærsk, hvis nettoresultat dykkede med 10,1 milliarder kroner, ud af indekset, øgede selskaberne dog bundlinjen med gennemsnitlig 6,7 procent til samlet 62.517 millioner kroner i 2011. - Virksomhederne har været utroligt gode til at rationalisere og øge deres produktivitet. Virksomhederne er enormt effektive i dag, siger Henrik Drusebjerg. Vestas er da også det eneste selskab, der har oplevet et negativt nettoresultat i 2011, hvor bundlinjen blødte med 1,2 milliarder kroner. Stort dyk i banksektoren Store resultatdyk var også at finde i banksektoren, hvor Danske Bank og Sydbanks nettoresultater faldt med henholdsvis 53 og 54 procent. For 2012 ser Nordea mulighed for, at der kan komme mere vækst på både top- og bundlinje. Det kræver ifølge Henrik Drusebjerg blandt andet, at de europæiske politikere finder en ""farbar vej ud af den europæiske gældskrise"". /ritzau/",2012-03-06T17:34:00+00:00,
https://www.dr.dk/nyheder/penge/aktier-vestas-taber-pusten,"De danske aktier ligger med pæne plusser mandag middag, og det indbringer C20-indekset en stigning på 1,4 pct. Hvis plusset holder, vil det være første gang i mere end tre uger, at indekset stiger to børsdage i træk. Kæmpe-odre holder ikke Vestas oppe Vestas startede mandagen med at annoncere en ordre på 200 MW, og det gav aktien en flot start på børsdagen med et plus på 1,4 pct. Men ved middagstid er stigningen udraderet, og aktien kæmper for at holde snuden over kurs 90. - Mange er tilbageholdende med Vestas op til regnskabet. Der har været mange spekulationer om, hvad regnskabet indeholder, og derfor bliver aktien ikke belønnet for, hvad der ellers er en stor ordre, konstaterer chefrådgiver Michael Borre fra Nordea. Han vurderer, at aktien under normale omstændigheder ville tage et kursspring på en ordre som den fra mandag morgen, der indebærer, at Vestas skal levere møller med en samlet kapacitet på 201,6 MW til E.On Climate and Renewables i USA. Lundbeck i top I toppen af C20 ligger Lundbeck med en stigning på 3,1 pct. til kurs 126,3, efterfulgt af NKT med plus 2,9 pct. i kurs 278 og Danske Bank, der er steget 2,8 pct. til kurs 93. Vestas og Pandora i bund Bundplaceringerne sætter Vestas, GN og Pandora sig på. Bundskraberen Pandora er faldet 1,2 pct. til kurs 45,9. Pandora har i dagens handel været nede og vende i kurs 45,37. Dermed tangerer Pandora den bundrekord, aktien satte den 4. august, hvor den lukkede i 45,43 kr. Rundt omkring i Europa ligger markederne i plus, men dog noget mindre end i Danmark. Franske CAC 40 er omring 1 pct., tyske DAX er steget 0,7 pct., mens britiske FTSE ligger 0,2 pct. højere.",2011-08-15T11:24:00+00:00,
https://www.dr.dk/nyheder/penge/danske-aktier-dykker-igen,"Efter tirsdagens aktiefest på Københavns Fondsbørs reagerede det danske aktiemarked negativt fra morgenstunden, da handlen blev åbnet ved nitiden. Efter fem minutter var C20 Cap-indekset faldet med 1,5 procent i forhold til niveauet ved lukketid dagen før, og efter et kvarters handel lød det samlede fald på 2,3 procent. Alle C20-aktier lå på det tidspunkt i rødt med FL Smidth og Carlsberg som de største tabere med kursfald på omkring tre procent. Reaktion på USA-udvikling Mindst påvirket af den negative stemning var ISS, som stod til et fald på 0,7 procent. Kursfaldene kommer formentlig som en reaktion på udviklingen i USA dagen før, hvor aktierne også mistede værdi. På trods af nyheden om en kinesisk rentesænkning faldt Dow Jones-indekset med 1,3 procent, ligesom S&P faldt 1,4 procent. Derfor havde Henrik Drusebjerg, der er chefstrateg hos investeringsbanken Carnegie, også forudset de danske kursfald. Fortsat kursfald i Kina Men han udelukker ikke, at trenden kan vende i løbet af dagen. - Det bliver afgørende at se, hvad der kommer i løbet af dagen af nøgletal. Det tungeste er nok salget af varige forbrugsgoder i USA, siger han til Ritzau. Samtidig fortsatte kursfaldene på børserne i Kina onsdag morgen, hvor Shanghai Composite-indekset ligger til et fald på 1,3 procent. C20 Cap-indekset har haft nogle turbulente dage. Mandag blev der sat negativ rekord med et fald på 4,7 procent, mens tirsdag bød på indeksets tredjehøjeste stigning nogensinde på én dag med 3,63 procent. Europæiske aktier falder også Det er ikke kun i Danmark, at aktierne igen-igen dykker. Europæiske børser dykkede umiddelbart efter åbningen onsdag, hvilket svarer til lignende fald på andre globale markeder som følge af bekymringer over Kinas økonomi. Bank- og mineaktier viser de dårligste resultater, skriver nyhedsbureauet Reuters. Det paneuropæiske FTSEurofirst 300 indeks, som steg 4,3 procent tirsdag, faldt med 2,6 procent onsdag, ligesom eurozonens Euro STOXX 50 indeks oplevede et tilsvarende fald. /ritzau/",2015-08-26T08:02:00+00:00,
https://www.dr.dk/nyheder/penge/jubel-paa-wall-street-over-bankaktion,"De amerikanske aktiemarked, som netop er åbnet, er startet med solide stigninger over en bred kam. Dermed fortsætter markedets jubel over nyheden om et koordineret indgreb fra seks af verdens førende centralbanker, herunder af Den Europæiske Centralbank og Federal Reserve, der med forskellige manøvrer øger dollarlikviditeten i markedet. Ingen aktiefald hos Dow Jones Fem minutter efter åbningen lå det amerikanske Dow Jones-indeks 2,8 pct. højere end ved lukketid i går, og ingen af aktierne i Dow Jones ler faldet. Caterpillar og JPMorgan er blandt de mest stigende aktier med plusser på over 5 pct., og aluminiumsproducenten Alcoa følger godt efter med en stigning på 4,6 pct. Stigninger i samme størrelsesorden kan findes i S&P 500-indekset og på Nasdaq-børsen. Det danske aktieindeks C20 steg ved 14.45-tiden 1,5 procent efter bankaktionen.",2011-11-30T14:52:00+00:00,
https://www.dr.dk/nyheder/udland/aktier-i-japan-fortsaetter-nedturen-med-roede-tal,"Rystelserne på de globale finansmarkeder fortsætter med store fald på blandt andet det japanske marked. Efter flere timers handel i Japan falder det toneangivende Nikkei 225-indeks i Tokyo omkring fem procent, og i Australien falder aktierne mere end to procent. Det bredere MSCI-indeks med aktier i Asien og Stillehavsområdet - dog uden japanske aktier - falder cirka en procent, og det fald ville ifølge Reuters være større, hvis ikke flere markeder holdt helligdagslukket. Det gælder blandt andet børserne i Shanghai, Hongkong og Seoul. Samtidig flytter investorerne deres penge over mod mere sikre investeringer. Derfor styrkes Japans valuta, yen, også markant, da yennen har status af såkaldt sikker havn. Mandag led både de europæiske og amerikanske aktiemarkeder store tab. I Danmark dykkede det toneangivende C20 Cap-indeks med hele 5,4 procent. Det er det største fald, siden indekset blev lanceret i 2011. Ifølge aktieanalytikere er det vanskeligt at pege på én ting som årsag til aktieudsalget. Mange mener, at det er en kombination af en svag jobrapport i sidste uge fra USA og fortsat usikkerhed om den kinesiske økonomi. /ritzau/",2016-02-09T05:45:00+00:00,
https://www.dr.dk/nyheder/penge/danske-aktier-klarede-naesten-frisag,"De danske aktier i C20-indekset på fondsbørsen i København kom næsten gennem torsdag uden de store fald. Tidligere på dagen lå aktierne til et fald på tre procent. Men dagen sluttede med et fald på blot 0,4 procent i C20. Chefanalytiker Morten Kongshaug, Danske Bank, mener, at man må forvente de store udsving inden for den enkelte dag et stykke tid endnu. Og de store skvulp hænger ikke specielt sammen med nyheder fra de enkelte selskaber. - Det er ikke et enkelt aktiespil, men et spil om frygt. Vi skal have frygten i markedet ned, så kan vi begynde at snakke selskaber igen, siger Morten Kongshaug.",2011-08-11T15:27:00+00:00,
https://www.dr.dk/nyheder/penge/danske-aktier-vender-minus-til-plus,"Efter et beskedent fald i de danske aktier ved åbningen af fondsbørsen i København er C20-indekset nu i plus med 1,39 procent. - Det så slemt ud tidligere i morges, men nu ser det ud til at have rettet ind, siger aktiehandler Tina Georgi fra Jyske Bank. De danske aktier åbner i kølvandet på de asiatiske børser, som indledte ugen natten til mandag dansk tid med dalende kurser. Nervøsiteten fortsætter Uroen på aktiemarkederne kommer oven på den historiske nedgradering af USA's kreditværdighed og bekymringer for gældskrisen i Italien og Spanien. Det danske aktieindeks C20 faldt fredag 3,7 procent. Det var det tiende fald i træk, hvilket ikke er sket siden 1992. - Nervøsiteten fortsætter, men det lader til, at kursreaktionen bliver knap så kraftig som de første forlydender, siger aktiehandler Tina Georgi.",2011-08-08T07:34:00+00:00,
https://www.dr.dk/nyheder/penge/danske-aktier-aabner-med-beskedent-fald,"Trods stor nervøsitet og massive fald på internationale børser åbner de tyve største danske aktier med et behersket fald på 0,5 procent efter fem minutters handel. Aktiekurserne falder efter længere tids nervøsitet på finansmarkederne. Det danske aktieindeks C20 faldt fredag 3,7 procent. Det var det tiende fald i træk, hvilket ikke er sket siden 1992. Aktiekurserne i London faldt 1,15 procent ved åbningen af handlen mandag, mens kurserne i Frankfurt faldt 1,05 procent, skriver Reuters. De danske aktier åbner i kølvandet på de asiatiske børser, som indledte ugen natten til mandag dansk tid med dalende kurser raden rundt. Det sker oven på den historiske nedgradering af USA's kreditværdighed og bekymringer for gældskrisen i Italien og Spanien.",2011-08-08T07:14:00+00:00,
https://www.dr.dk/nyheder/penge/rekord-til-c20-indekset-baaret-frem-af-maersk,"De danske aktier åbnede idag med pæne plusser, efter at de udenlandske markeder understøttede optimisterne. Stigningerne hos de to tunge C20-aktier; Danske Bank og A.P. Møller - Mærsk affødte en fremgang i C20-indekset på 0,4 procent til 441,09, hvilket er rekord for eliteindekset. Mærsk hæver raterne - plus for kursen A.P. Møller - Mærsk, som onsdag lukkede 3,2 procent højere, steg torsdag morgen 0,8 procent til kurs 52.800. Onsdag meddelte APM, at Maersk Line næste år hæver raterne. Til morgen blev der sat fokus på volumenvæksten i fragten fra Asien og Afrika. Containerrederiet Safmarine, der er en del af A.P. Møller - Mærsk koncernen, anslår, at væksten er på mellem 10 og 20 procent om året. - Vi ser en genopblomstring i Vestafrika, fastslår Torsten Hartmann, Safmarines liniedirektør, over for shippingavisen Lloyd's List. Vestas tæt på amerikansk ordre Vestas åbnede 0,8 procent højere i kurs 235,8, da vindmøllekoncernen er rykket tættere på en storordre på 30 stk. V90 - 3 MW møller fra de amerikanske kanter. Det sker, efter at embedsmændene i Maines ""Land Use Regulatory Commission"" anbefaler kommissionen at godkende Redington Wind Farm i Maine, som joint venturet Maine Mountain Power står bag. Det skriver North American Windpower på sin hjemmeside. Dansk Bank åbnede 0,4 procent højere i kurs 251. Danske Bank størst i C20 Efter decemberrokaden i C20 indekset blev Danske Bank den tungeste aktie i eliteindekset, mens Novo Nordisk indtog andenpladsen og A.P. Møller - Mærsk faldt ned på tredje pladsen fra øverste skammel, da APM's A-aktier blev ekskluderet af indekset. Novo Nordisk vendte rundt på en tallerken i den første handel og lå efter en halvtime med et tab på 0,2 procent i kurs 470,0. Danware, som laver uddannelsessoftware, fortsætter sit vilde ridt, efter at fredagen bød på opløftende prognoser for 2007. Torsdag åbnede Danware 4,3 procent højere i kurs 121,5 efter de seneste to dages stigninger på henholdsvis 8 procent og 11 procent.",2006-12-28T09:40:45+00:00,
https://www.dr.dk/nyheder/penge/tyve-stoerste-aktier-stiger-fra-morgenstunden,"Der hersker mandag morgen optimisme på de europæiske aktiebørser, hvor kurserne løftes ganske meget fra morgenstunden i kølvandet af stigninger i USA og Asien. Det skriver nyhedsbureauet Direkt. Herhjemme anføres fremgangen af sværvægterne A.P. Møller - Mærsk og Novo Nordisk, men der er stigninger i samtlige C20-medlemmer, og blandt sidepapirerne er blot 15 aktier åbnet i små minusser. Stigning på 1,01 procent i C20 C20-indekset ligger ved 9.15-tiden 1,01 procent højere i 353,59 båret frem af A.P. Møller - Mærsk med en gevinst på 1,1 procent til kurs 55.200 målt på B-aktien. A.P. Møller - Mærsks taiwanesiske konkurrent Evergreen Marine slap heldigt fra præsentationen af regnskabet for tredje kvartal. Selv om nettoindtjeningen faldt for første gang i to år, er aktien steget over 6 procent Regeringen i Dubai vil i denne uge byde 3 milliarder pund på den britiske havneoperatør P&O, og det kan ifølge den britiske avis Sunday Times tvinge A.P. Møller - Mærsk ud i en budkrig. Det skriver samtlige morgenaviser mandag. Novo stiger efter opjusteringer i to børshuse For Novo Nordisk har morgenen budt på opjusteringer fra to børshuse. Det drejer sig om Deutsche Bank og ING, der begge har løftet kursmålet for aktien. Deutsche Banks kursmål lyder 350 mod tidligere 325, mens ING er mere forsigtig med et kursmål på 295 mod tidligere 285. Til sammenligning ligger Novo-aktien 1,6 procent højere i kurs 319,5. DSV, der fredag eftermiddag meldte om køb af tyske Erwin Steinle Spedition, åbner 1,4 procent højere i kurs 597. DSV kommer i øvrigt med kvartalsregnskab tirsdag.",2005-10-31T08:41:00+00:00,
https://www.dr.dk/nyheder/penge/fald-i-omxc20-igen-i-dag,"Det var en sur sidste dag i ugen, hvor markedet tog retning af fald i USA torsdag og fortsatte ned. - Det er noget mærkeligt noget. Det ser ud som om, der er gået panik i småinvestorerne, som er de eneste aktive. Nogle af de største aktører i fredagens marked er også banker der henvender sig til private investorer, sagde en handler til nyhedsbureauet Direkt. C20-indekset lukkede 1,51 procent nede i en notering på 343,04 og er dermed faldet omkring 17 point fra ugens højeste notering på 360,15 mandag. A.P. Møller faldt igen En af ugens store tabere var A. P. Møller - Mærsk, der er kommet i stormvejr på baggrund af faldende oliepriser, og skuffende containerfragtrater. Således nedjusterede finanshuset UBS onsdag kursmålet til 55.000 og WestLB fulgte dagen efter med et kursmål på 56.000. Selv det laveste kursmål er B-aktien strøget forbi, og fredag lukkede aktien 2,7 procent lavere i kurs 54.400. Vestas tabte 4,3 procent til kurs 127, DSV faldt 4 procent til kurs 574, mens Lundbeck tabte 2,2 procent til kurs 143. Københavns Lufthavne eneste lyspunkt Det eneste lyspunkt i C20-indekset var Københavns Lufthavne, der steg markant - 5,65 procent til kurs 1570. - Jeg forstår det simpelthen ikke. Der er vist en historie om at lufthavnene har problemer i Bulgarien, og til gengæld vil tilbagekøbe aktier for pengene. Hvis der kommer tilbagekøb, er det da fordi, de ikke får lufthavnen i Budapest, fortsatte handleren. Fald også uden for C20 Uden for C20-indekset er den også helt gal. RTX Telecom falder 7,5 procent til kurs 105, søndagsavisen falder 7 procent til kurs 53 og Sjælsø Gruppen falder 4 procent til kurs 1295. - Det er igen de private investorer der er gået i panik. De er bange for, hvor den amerikanske rente skal hen og har set nogle tekniske modstande i S&P 500 indekset i USA, sagde handleren. Også Danske Bank tager det grundlæggende roligt. Senioranalytiker Morten Kongshaug mener, at markedet er inde i en korrektion, og vi er i sencyklen af en højkonjunktur. Han anbefaler investorerne at overvægte deres porteføljer i sundheds, finans og energi. I næste uge starter kvartalsregnskaberne for alvor, og her kommer der blandt andet regnskaber fra Sydbank, Jyske Bank, Nordea, Novo og Novozymes. Det skal nok blive morsomt.",2005-10-21T15:30:31+00:00,
https://www.dr.dk/nyheder/penge/nervoesiteten-paa-aktiemarkederne-tager-af,"Dagens negative åbning af C20-indekset er hen på formiddagen blevet reduceret betydeligt i takt med, at de toneangivende europæiske indeks har kæmpet sig til pæne plusser. Novozymes og William Demant har fået hævet sine anbefalinger og trækker i positiv retning, mens A.P. Møller - Mærsk (APM) aktierne tynger efter sidste onsdags fine stigning. Genmab ligger med største fald i C20-regi. Alt i alt ligger C20 0,7 pct. lavere i 401,15. - Vi ser et rebound i flere af de europæiske finansaktier, og så er euroen ikke svækket yderligere, og dermed er uroen reduceret. Der er ikke de helt store nyheder i markedet, selvom vi ser en pæn omsætning i Danmark, siger Sydbanks aktiechef Ole Kjær Jensen til RB-Børsen.",2010-05-17T11:33:00+00:00,
https://www.dr.dk/nyheder/penge/selskaber-paa-vej-ud-af-c20-indeks,"To anerkendte danske virksomheder er på vej ud af det fine selskab på Københavns Fondsbørs. Medicokoncernen Coloplast og rederiet Torm står begge til at miste deres plads i eliteindekset C20. De to selskaber bliver - som C20-stillingen bliver opgjort lige nu - fortrængt af rederiet Norden og NKT, viser den seneste opgørelse fra fondsbørsen. Selskaber opgøres hvert halve år Den faktiske C20-portefølje udvælges halvårligt på baggrund af referenceperioderne, der går fra henholdsvis 1. december - 31. maj og 1. juni - 30. november, men træder først i kraft børsdagen efter den tredje fredag i henoldsvis juni og december. NKT har tidligere været medlem af C20-indekset, men salget af datterselskabet GIGA til Intel i foråret 2000 og den efterfølgende udlodning af et milliardstort beløb til aktionærerne kostede NKT pladsen i fondsbørsens daværende KFX-indeks i juni 2001. NKT's daværende topchef, Tom Knutzen, mente at udlodningen var det værd. - Jeg tror ikke, det har den store betydning, om vi er med i KFX, sagde han da til RB-Børsen og tilføjede: - Det skal ikke misforstås. Selvfølgelig vil vi gerne være med i KFX og få den likviditet og internationale opmærksomhed, der følger med. Tilbage efter seks år Og det sker så nu, syv år efter det overraskende salg af GIGA og seks år efter at NKT-koncernen forlod indekset. Ved den seneste revision i juni trådte Bang Olufsen og Jyske Bank ud af eliteindekset, og de blev erstattet af A.P.Møller-Mærsks A-aktie, der vendte tilbage til fondsbørsens fornemmeste indeks efter seks måneder i ""første divisison"", samt biotekselskabet Genmab, der blev det første rendyrkede biotekselskab i de danske aktiers superliga.",2007-11-28T12:18:00+00:00,
https://www.dr.dk/nyheder/penge/novo-nordisk-redder-aktieaaret,"Samlet set er det ledende danske aktieindeks,C20, steget 37 procent siden nytår sidste år. Syv aktier er steget mere end gennemsnittet, mens de resterende er steget mindre eller for Vestas, Genmab og Lundbecks vedkommende ligefrem faldet. Her få dage før nytår ligger OMX C20-indekset lige over 460. Dermed er indekset steget knap 116 pct. siden finanskrise-bunden i marts 2009 på 213,11. Stigningen i år er af samme størrelse som sidste år, da den var på 36 procent. Det viser en opgørelse foretaget af RB-Børsen på baggrund af data fra Bloomberg. Novo Nordisk hitter Stjerneskuddet på aktiehimlen i 2010, Novo Nordisk, er steget mere end 90 procent og har alene trukket indekset op med 78 indekspoint af den samlede stigning på 124 point i 2010. Dermed står Novo Nordisk for knap 63 pct. af den samlede stigning. Fraregnet Novo Nordisk, der med en vægt på 34 procent er C20-indeksets klart tungeste aktie, ville stigningen i C20 have været 13 procent i år i stedet for de 37 pct., som tegner til at blive slutresultatet. Kombinationen af gode økonomiske resultater, succes med dets nyintroducerede GLP-1-produkt, Victoza samt gode forsøgsresultater med selskabets nye generation af insulin, Degludec, er sammen med aktiens defensive karakter, som medicinalaktie, de væsentligste forklaringer. Enzymer, øl, industri og transport På de følgende pladser i år kommer aktierne i Danisco, Carlsberg, Novozymes, FLSmidth og A.P. Møller-Mærsk, der alle er steget med omkring 40 procent i år og dermed mere end indekset. Årets fuser Årets fuser er Vestas, der med et par nedjusteringer, massefyringer og ændrede regnskabsprincipper måtte se markedets tillid til selskabet i almindelighed - og til ledelsen i særdeleshed - fordampe. Derfor faldt selskabet ned i bunden af C20-indekset i år. Vestas-aktionærer, der har haft aktien sidste nytår år, har tabt knap 43 procent i årets løb. Kursfald ramte også Stine Bosses selskab Tryg og Genmab, der i løbet af året skilte sig af med sin direktør, Lisa Drakeman. Et potentielt tab på en fejlkøbt fabrik er blandt forklaringerne på Genmabs bundplacering for andet år i træk. I 2009 faldt Genmab 60 procent, hvilket sikrede en bundplacering.",2010-12-29T12:10:10+00:00,
https://www.dr.dk/nyheder/penge/smykkefirma-er-aarets-hoejdespringer-paa-boersen,"Det har ikke været et helt skidt år at investere i aktier. Indekset over de mest handlede aktier på børsen i København, C20, var fredag formiddag steget over en kam med 30 procent - og det er den syvende største stigning siden 1990, viser tal fra Spar Nord. Aktieanalytiker i Spar Nord Mikkel Duus-Hansen siger, at den altoverskyggende forklaring på, hvorfor det danske eliteindeks har klaret sig godt, er medicinalkoncernen Novo Nordisk. - Aktieåret 2012 har været præget af flere op- og nedture - alligevel er det blevet til et fornuftigt år for C20-investorerne. Det skyldes primært, at Novo er steget med omkring 41 procent, og det har trukket C20 op, siger Mikkel Duus-Hansen. Fald hos Vestas Men om du har tabt en masse penge eller har skudt papegøjen kommer helt an på, hvad du valgte at sætte dine penge i. For mens aktionærerne i smykkefirmaet Pandora kan grine hele vejen i banken, ser det rigtig skidt ud for aktionærerne i Vestas. Aktierne i Pandora er i 2012 steget med næsten 150 procent, mens folkeaktien Vestas agerer bundprop som indeksets dårligste investering med et fald på 47,4 procent over hele året. - Kursudsvingene har som sædvanlig været meget voldsomme i Vestas, men overordnet har pilen peget ned igen i 2012. Især regnskaberne har fået investorerne til at vende vindmølleaktien ryggen, siger Mikkel Duus-Hansen. Stort tab hos Pandora i 2011 Aktieanalytikeren påpeger dog, at også Pandora tidligere har været ud i lidt af et stormvejr: - Kursen er gået i vejret i især andet halvår 2012. Den nye direktør, Björn Gulden, har virkelig taget investorerne med storm oven på et 2011, hvor aktien blev rundbarberet med et tab på mere end 80 procent, forklarer Mikkel Duus-Hansen. Købte man aktier i Pandora, da smykkefirmaet blev børsnoteret tilbage i oktober 2010, står man trods årets kursstigning stadig tilbage med et tab på omkring 30 procent. Et stykke efter årets højdespringer ligger Coloplast, der producerer sygeplejeartikler, med en stigning på 70,45 procent. Som nummer tre ligger høreapparats- og headsetsproducenten GN Store Nord med en stigning på 69,8 procent. 1997 var bedste år Siden C20-indeksets - det tidligere KFX-indeks - blev lanceret i juli 1989, har 1997 været det bedste år med et afkast på næsten 57 procent. Det dårligste år har indtil nu nu været 2008, hvor den globale finanskrise brød ud i lys lue. Her tabte investorerne næsten 45 procent. Og selv om vi siden 2008 snakker om finanskrisen, så bød de to efterfølgende år faktisk begge på afkast omkring 37 procent. I gennemsnit har investorerne fået et årligt afkast af deres investering på næsten 12 procent i indeksets historie, viser Spar Nords beregninger. /ritzau/",2012-12-28T13:49:00+00:00,
https://www.dr.dk/nyheder/penge/blodig-dag-toneangivende-aktier,"De toneangivende aktier i C20-indekset oplevede det tredjestørste fald de sidste 10 år. C20, de tyve største danske aktier, blev bombet tilbage til samme niveau som i sommeren 2006 med et fald på 5,3 pct. til 358,76, hvilket for eliteindekset kun er blevet overgået to gange inden for de sidste 10 år. Den 21. september 1998 faldt de største aktier på Københavns Fondsbørs med 6,1 pct., og den 27. juli 2002 faldt indekset med 5,4 pct. Det massive kursfald blev anført af Vestas, FLSmidth og rederiet Norden, der alle oplevede tocifrede kursfald. Hverken amerikansk hjælpepakke til den kriseramte finansielle sektor eller redningsnettet, som europæiske regeringer spændte under europæiske banker i krise mildnede på aktiemarkedets sortsyn.",2008-09-29T15:33:57+00:00,
https://www.dr.dk/nyheder/penge/tdc-sender-omxc20-op,"TDC lagde torsdag morgen fra land med en stigning på 1,7 procent til kurs 367 og var den største trækhest i et C20-indeks, der stiger 0,33 procent til 366,70. Aktieboks: Udvikling i OMXC20 Stigningen i TDC kommer ikke bag på nogen i markedet, da Wall Street Journal har nok en historie om, at kapitalfondes bud på TDC er lige på trapperne. Avisen mener at vide, at fondene vil give 380 kroner pr. aktie. Det skriver nyhedsbureauet Direkt. Coloplast stiger 1,1 procent Coloplast bliver også belønnet for selskabets nye ambitiøse strategiplan, der kører frem til 2012. Onsdag kunne markedet ikke finde ud af, hvad man skal mene, og aktien endte en anelse lavere. Torsdag stiger Coloplast med 1,1 procent til kurs 321. Vestas stiger også med 1 procent til kurs 141,75 efter et fald på over 5 procent onsdag. Aktien er den måske mest volatile i C20-indekset og kan stige eller falde 5 procent uden selskabsspecifikke nyheder. Lundbeck falder to procent Taberen i C20 er Lundbeck med et fald på næsten 2 procent til kurs 137,75 og D/S Torm med et fald på 1 procent til kurs 304. Uden for det fine indeks belønnes FLSmidth med en stigning på 2,25 procent til kurs 182 på basis af en opjustering af forventningerne torsdag morgen i forbindelse med regnskabet for 3. kvartal. Den første halve times topscorer på børsen er dog Satair med 3,3 procent til kurs 217 også på basis af en opjustering. Tallene efter 1. kvartal ser så lovende ud, at selskabet opjusterer forventningerne til resultatet før skat fra 8,5 millioner dollar til 10 millioner dollar.",2005-11-17T08:46:00+00:00,
https://www.dr.dk/nyheder/penge/sur-aktie-sommer-i-vente-0,"Sidste uges markante kursdyk på aktiemarkedet er et forvarsel om en dramatisk sommer for danske aktier, skriver Børsen. Kort før weekenden faldt markederne kraftigt i Europa og trak det hjemlige eliteindeks C20 med sig i kølvandet. Et fald på 1,3 pct. blev det til, inden markedet lukkede. Rundt omkring i Europa er tabene endnu større i London, Frankfurt og Paris - og det er igen bankerne, der står for skud. -Det ser meget skidt ud, og jeg frygter, at det, vi ser, er et billede på det tema, der kører sommeren over, siger aktiestrateg Morten Kongshaug fra Danske Bank.",2008-06-23T00:44:00+00:00,
https://www.dr.dk/nyheder/penge/endnu-en-blodroed-dag-de-danske-aktier,"Onsdagen bød op til alvorlige kurssmæk, efter de amerikanske indeks lukkede markant lavere tirsdag. Det startede også i det røde felt, og blot et par timer inde i onsdagens handel lå C20 nede med godt 10 pct. Det hele ændrede sig brat efter FED, ECB og flere andre centralbanker i en koordineret aktion valgte at sænke renten, hvilket hev aktierne mod plus. C20 vendte dog rundt med de europæiske indeks i den sene handel og lukkede 4,8 pct. lavere i 292,82, da det viste sig at den danske Nationalbank ikke sænkede renten tilsvarende. - Markedet vil fortsat være nervøst og svært forudsigeligt trods den koordinerede rentenedsættelse fra flere af de store og største centralbanker. Det var det, vi havde ventet på: En koordineret aktion fra centralbankerne. Men underliggende vil der fortsat være skepsis i markedet. Jeg venter fortsat et meget nervøst marked, vurderede aktiehandler Martin Munk fra Jyske Bank. Til trods for rentenedsættelsen var der stadig ikke meget optimisme at finde i C20. Samtlige af de store banker fortsatte den negative trend. Danske Bank endte 9,6 pct. lavere i 92, Nordea faldt 5,7 pct., mens Jyske Bank dykkede 8,7 pct. til 220,5 kr. Men også Carlsberg vågnede op til endnu en solid hovedpine med et fald på 15,4 pct. til 262, hvilket var C20s største dyk onsdag. Mærsk Line direktøren Eivind Kolind, udtalte til avisen Wall Street Journal, at det gigantiske dyk i fragtraterne fra Asien-Europa har gjort fragten uprofitabel. Direktøren kommenterede, at raterne er uholdbare, og containerfragtmarkedet bliver lemlæstet, hvis ikke de snart kommer op fra dette niveau. Ifølge det uafhængige konsulentfirma Drewry Shipping Consultants tyder alt på, at Maersk Lines hårde tider med presset af finanskrisen, økonomisk afmatning og et styrtdyk i de toneangivende rater ikke vil ændrer sig. A.P. Møller - Mærsk endte onsdagen 1,1 pct. lavere i 37.000. Den voldsomme finansielle krise, der hærger de globale markeder i disse dage, vil ændre vindmølleindustriens landkort. De små udviklere af vindmølleparker vil gradvist forsvinde, mens de store energiselskaber og udviklere vil dominere markedet, spår vindmøllekoncernen Vestas. Vestas endte onsdagen 8,8 procent lavere i 371,5 kr. Biotekselskabet Genmab blev presset af finanskrisen, hvilket betyder, at biotekselskabet opgiver et udviklingsprogram og nedlægger 101 stillinger i selskabet. Offentliggørelsen af nedlæggelsen kunne også ses på aktiekursen, som endte onsdagen 3,4 pct. lavere i kurs 272. Monsanto, der er verdens største frøproducent, men ligesom danske Auriga også producerer pesticider, kom bedre ud af fjerde kvartal med et underskud pr. aktie på 3 cent fra de fortsættende aktiviteter mod et analytikerestimat på minus 10 cent pr. aktie. Auriga endte dagen med et løft på 1 pct. til kurs 107.",2008-10-08T15:30:00+00:00,
https://www.dr.dk/nyheder/penge/pensionsopsparinger-er-vokset-med-10-procent,"Selv om det først er penge, man ser, når arbejdslivet forlades, så har pensionsopsparere scoret kassen i år. En pensionsopsparing med middel risiko er i år vokset med 10 procent, viser beregninger fra Nordeas seniorstrateg Henrik Drusebjerg. Samlet vil 2013 gå hen og blive et rigtigt godt år for folk med en pensionsopsparing. Afkastet på de 10 procent er næsten dobbelt så meget som gennemsnittet de seneste år, hvor en pulje med middelrisiko i gennemsnit har givet et afkast på seks procent. Omkring to tredjedele af pensionsopsparerne i Nordea har placeret deres opsparing i en pulje med middel risiko. Og en pensionsopsparing på en million kroner er vokset med 100.000 kroner. Forventer ikke gevinst i 2014 - Når vi har år med tocifrede afkast, er det virkelig noget, pensionsopsparerne kan mærke, og det gælder da også om at nyde det i år. Vi forventer ikke, at pensionsopsparingerne vil vokse lige så meget næste år, siger Henrik Drusebjerg. Har man haft modet til at sætte sin pension eller dele af den i en pulje med høj risiko, kan man se frem til et afkast på cirka 13 procent, mens afkastet for en pulje med lav risiko ser ud til at lande på cirka seks procent. Dårligt år for obligationer - Igen i år har de danske aktier bidraget pænt til danskerne pensionsopsparinger. Med en stigning på cirka 30 procent målt ved det toneangivende C20 Cap-indeks ligger de danske aktier helt i front, siger seniorstrateger. Til sammenligning har globale aktier givet et afkast på cirka 20 procent. Og mens aktiemarkedet har været gavmildt, så har obligationer generelt haft et dårligt år. Her vil investorerne få meget små afkast - og i nogle tilfælde er det negativt. /ritzau/",2013-12-11T06:01:00+00:00,
https://www.dr.dk/nyheder/penge/de-danske-aktier-falder-igen,"Efter en kort stigning i dagens første timer, falder de danske aktier nu igen. Aktieboks: Udvikling i C20-indekset Klokken 15.30 er de tyve største aktier i det danske C20-indeks faldet med 1,80 procent til kurs 447,24 i forhold til gårsdagens lukkekurs. Det er især Novo, DSV og TrygVesta, der trækker C20 ned. Kursfaldet kommer i kølvandet på den globale nedgang i aktiekurserne på alverdens børser. Nedgangen er derfor ikke et udtryk for de danske selskabers evne til indtjening og overskud. Analytikere tør ikke spå om, hvor længe nedturen vil vare. - Det er stadig svært at spå om udviklingen i de kommende dage. Folk vil fortsat være nervøse og mindre risikovillige, mener Jes Asmussen, cheføkonom i Handelsbanken.",2007-03-01T13:38:00+00:00,
https://www.dr.dk/nyheder/penge/danske-aktier-i-stigning-efter-onsdagens-nedtur,"C20 genvandt terræn efter onsdagens nederlag, og indekset lukkede 1,0 procent højere til 500,45. FLSmidth og Vestas førte indekset i den rigtige retning, mens Danske Bank og Bang & Olufsen som de eneste mistede terræn. Blandt sidepapirerne fortsatte Per Aarsleff opturen. FLSmidth i optur FLSmidth-aktien steg 2,5 procent og lukkede til 450, efter at onsdagen bød på et 2,3 procent stort kurstab. FLSmidth afleverede onsdag regnskab for første kvartal, som indeholdt en opjustering af helårsprognoserne. FLSmidth-aktien fik torsdag støtte fra flere finanshuse. Danske Equities løftede sin fair value til 484-489 fra tidligere 450. Danske Equities gentog sin købsanbefaling. Hollandske ABN Amro løftede sit kursmål til 500 fra 472 og gentog sin købsanbefaling. Nyheder om konkurrent påvirkede Vestas Vestas steg 2,6 procent og lukkede i kurs 389. Vestas-konkurrenten Nordex kom torsdag morgen i fokus, idet selskabets to storaktionærer Goldman Sachs og CMP Capital Management-Partners undersøger muligheden for et salg af Nordex-aktieposterne på i alt 41 procent. Rederier steg A.P. Møller Mærsks B-aktie lukkede torsdag 2 procent højere i kurs 67.600. Produkttankrederiet D/S Torm steg 1,6 procent til kurs 219. Novo Nordisk sælger Dako Novo Nordisk har gennemført salget af koncernens ejerandel i Dako, dermed kan Novo bogføre en gevinst på 1,5 milliarder kroner, hvoraf de 1,4 milliarder lander på bundlinien i andet kvartal. Novo lukkede torsdag 1,0 procent højere i kurs 583. DSV køber op i Dubai DSV har etableret dig i Dubai ved at købe 100 procent af aktiekapitalen i Active Freight Management LCC i Dubai. DSV lukkede 0,9 procent højere i kurs 113. Ændring i hitlisten Sammensætningen på C20-indekset ændres med to nye medlemmer, når den nye sammensætning træder i kraft fra den 18 juni. A.P. Møller - Mærsk A-aktie får igen plads i C20, ligesom også Genmab rykker op i C20. Til gengæld ser det ud til, at Jyske Bank og Bang & Olufsen forlade deres pladser. B&O lukkede torsdag 0,3 procent lavere til 698, mens Jyske Bank steg 1,6 procent til kurs 424. Per Aarsleff fortsatte megastigning Blandt sidepapirerne var fokus stadig rettet mod Per Aarsleff, som fortsatte de positive takter efter onsdagens flotte regnskabspræsentation. Entreprenørkoncernens aktier lukkede torsdag massive 7,8 procent højere i kurs 685. Per Aarsleff overraskede positivt med sit halvårsregnskab, lød det torsdag fra Danske Equities. - Per Aarlseffs regnskab overraskede med en stærkt lønsomhed i både anlægs- og funderingsdivisionerne på grund af ledelsens fokus på at forbedre marginerne i kombination med stærk efterspørgsel i Polen, skriver analytikerne Stig Frederiksen og Daniel Patterson. NKT-aktien fortsatte sin optur og lukkede torsdag 4,3 procent højere i kurs 559. Også Spæncoms B-aktie fortsatte opad, efter aktien onsdag steg 20 procent, blev det torsdag til en stigning på 5,4 procent til kurs 2950. (Kilde: RB-Børsen)",2007-05-31T15:34:00+00:00,
https://www.dr.dk/nyheder/penge/hoejdespring-blev-til-maveplasker,"C20 lukkede 0,4 procent lavere i 359,38. Dagen begyndte ellers med endnu et gevaldigt spring opad, så C20 i formiddags lå til et plus på 1,7 procent. Udviklingen var i høj grad et spejlbillede af dagens europæiske svingninger. A.P. Møller-Mærsk og Vestas blev de to, som tyngede C20 indekset mest, mens Lundbeck klarede sig bedst med det største C20-plus på 2,5 procent til 131,50. Blandt sidepapirerne lukkede Maconomy markant højere efter en svensk leveringsaftale. Mærsk ned trods stor vækst A.P. Møller-Mærsks terminal i Los Angeles i USA har haft en vækst i antallet af containere på 13 procent i maj. Ifølge Finn Bjarke Petersen fra Standard & Poor's Equity Research ændrer det ikke forventningerne til efterspørgslen i 2006. Finn Bjarke Petersen gentager derfor holdanbefaling med et kursmål af A.P. Møller-Mærsk på 50.000. APM lukkede 0,4 procent lavere i kurs 46.400. Vestas fik skåret 2,2 procent af kursen til 145,3. Danske Bank lukkede 1,3 procent lavere i kurs 211. Tidligt fredag ændrede analytiker Andreas Hakansson fra den schweiziske storbank UBS sin anbefaling af Danske Bank til neutral fra reducer. Coloplast med nye produkter Coloplast lukkede 0,8 procent højere i kurs 436. Medicokoncernen lancerede et nyt produkt inden for et nyt markedsområde. Det er Stomi-divisionen i Coloplast, der har udviklet en ny type fistelpose, som kan lette dagligdagen for patienterne. - Vi har en myriade af små nicheprodukter, der kan opbygge vores troværdighed over for sygeplejerskerne, forklarer pressechef Jens Tovborg Jensen over for RB-Børsen. Coloplast har hidtil ikke solgt produkter af denne type, og det potentielle marked for fistelposer svarer til knap 2 procent af Coloplasts nuværende marked for stomiprodukter. Produktet markedsføres indtil videre i USA og kan være en isbryder for andre produkter. Nye C20-medlemmer De to kommende C20-medlemmer, Bang & Olufsen og Jyske Bank, varmede op til mandagens entre. Jyske Bank faldt 1,2 procent til kurs 331, mens B&O faldt 1,1 procent til kurs 620. Den danske TV- og lydanlægsproducent var ude med beroligende ord til investorerne efter tysk udmelding om momsforhøjelse. - Vi er mere optaget af, at udviklingen i tysk økonomi går i den rigtige retning for os, og det har den gjort den seneste periode, siger informationschef hos B&O, Thomas Reil, til RB-Børsen. Dansk software til svenske bønder Softwareproducenten Maconomy skal levere software med 1550 brugere til de svenske landmænd. Maconomy lukkede 8,4 procent højere i kurs 9. Den hollandske bank ABN Amro hæver sin anbefaling af biotekselskabet Neurosearch fra ""reducer"" til ""hold"". Neurosearch lukkede 4,2 procent højere i kurs 162,5. Pharmexa tabte pusten fredag efter to rigtigt gode dage. Pharmexa lukkede 3,6 procent lavere i kurs 21,5.",2006-06-16T15:41:00+00:00,
https://www.dr.dk/nyheder/indland/kommuner-taber-stort-paa-aktieeventyr,"Krisen kradser, og det offentlige er tvunget til at stramme livremmen ind. Men det har ikke forhindret kommunerne i at kaste sig ud i risikable investeringer, skriver Politiken. Desværre har det indtil videre vist sig at være en dårlig forretning. Store tab på investeringer En opgørelse, som Politiken har foretaget på baggrund af Nationalbankens værdipapirstatistik, viser, at kommunerne sidste år tabte 504 millioner kroner på at placere formuen i aktier og investeringsforeninger, der blandt andet ejer aktier og obligationer. Det skal dog ses i forhold til en samlet investeringsformue i kommunerne på cirka 14 milliarder kroner ved årets udgang og et kursfald på 15 procent for det danske C20-aktieindeks. -Når kommunerne investerer i aktier, har det jo helt de samme konsekvenser, som hvis du eller jeg bruger vores sparepenge på spekulation. Går det godt, er alle glade, og borgerne kan få ekstra service, men der er selvfølgelig også en regning, der skal betales, hvis det går dårligt - den regning er der kun borgerne til at betale, siger Kurt Houlberg, der er programchef ved Anvendt Kommunalforskning (AKF), til Politiken.",2012-03-09T22:19:15+00:00,
https://www.dr.dk/nyheder/penge/negativ-dag-omxc20,"Stemningen var negativ med Vestas og A.P. Møller-Mærsk som torsdagens største tabere i OMXC20 indekset, der faldt 0,73 procent til 382,61. Inspirationen kom torsdag fra den trætte udvikling på de internationale fondsbørser. Rederiet D/S Torm blev dagens vinder i C20 med et plus på 1,01 procent til kurs 299 udenfor C20 viste SAS tænder. Tab til Mærsk A.P. Møller-Mærsk (APM) tabte 2,01 procent og lukkede i kurs 63.500. Rederi- og oliekoncernen kunne notere sig, at det britiske regeringsoplæg til finansloven ikke var rar læsning, da regeringen lægger op til en hårdere beskatning af olieudvindingen. Netop APM's gigant opkøb af olieaktiviteter fra Kerr-McGee i sommers befinder sig i den britiske del af Nordsøen. - Udspillet vil reducere Mærsks overskud i 2005 1,5 procent eller 540 millioner kroner. Det vurderer Enskilda analytikerne Steven Brooker og Jesper Brydensholt i en analyse. De to analytikere anser dog ekstraregningen som marginal og fastholder deres købs-anbefaling på A.P. Møller - Mærsk. De peger desuden på, at forslaget også indeholder skattefordele til eftersøgning efter olie. Den volatile Vestas-aktie tabte 2,56 procent til kurs 95,25. Den amerikanske konkurrent GE Wind har snuppet en ordre for næsen af Vestas i Kina. Det skriver det kinesiske nyhedsbureau Xinhua. Fortsat ""køb"" på Dansico Danisco-aktien tabte 1,41 procent til kurs 453,50. Danisco er regnskabsaktuel i kommende uge, men investorerne har spekuleret i et købstilbud fra kapitalfonde, hvilket har trængt regnskabstallene i baggrunden og drevet sukker- og ingrediensaktien til nye højder. Men de seneste par handelsdage har budt på fald. Danske Equities fastholdt torsdag sin købsanbefaling på Danisco-aktien grundet muligheden for en overtagelse fra det private marked. Udenfor C20 indekset fløj SAS igen midt ind på scenen, hvor torsdagens nyhed drejede sig om salget af Jetpak Group til den danske private equity fond Polaris for 490 millioner skroner (390 millioner kroner). Salget er sket til en god pris, vurderede analytiker i Sydbank Jacob Pedersen over for RB-Børsen. Investorerne var enige og handlede SAS-aktien 4,61 procent højere i kurs 79,50. Novo Nordisk-aktien gik 0,72 procent tilbage til 352,00, da finanshuset Dresdner Kleinwort Wasserstein torsdag indledte dækningen af medicinalselskabet med anbefalingen reducer og et kursmål på 300. Stigning til plastik og tæpper Blandt sidepapirerne var der regnskaber fra et par marginale spillere på fondsbørsen. Rias, der fremstiller halvfabrikata i plast, fik tildelt en marginal præmie af investorerne efter at selskabet overgik egne forventninger. Rias-aktien steg marginale 0,34 procent til 582. Egetæpper fastholdt helårsforventningerne i sit halvårsregnskab, hvilket fik aktien til at stige 2,73 procent til kurs 1130,00. Begge selskabers aktier blev handlet under meget lav aktivitet. Gårsdagens regnskabsaktuelle virksomhed RTX Telecom sendte torsdag direktør Jørgen Elbæk i byen for at mane investorerne til besindighed. RTX-aktien faldt 4,5 procent onsdag og lukkede 4,17 procent lavere torsdag i kurs 103,50. Investorerne var skuffet over RTX's manglende ambitioner til næste helårsregnskab. Jørgen Elbæk pointerede, at prognoserne var præget af lav gennemsigtighed.",2005-12-08T16:29:00+00:00,
https://www.dr.dk/nyheder/penge/c20-indekset-faldt-trods-god-start,"Det danske C20-indeks lukkede marginalt lavere i 442,52. Retningspilen på C20 indekset var for det meste af dagen vandret med en sivende tendens, efter at dagen var startet med en svag stigning. Der var fokus på Novo Nordisk, mens også Bang Olufsen og SAS stjal lidt opmærksomhed. Bang Olufsen, som lukkede 1,7 procent højere i kurs 735, aflægger på onsdag halvårsregnskab. B er første C20 medlem som i år giver investorerne nye regnskabstal. Op til offentliggørelsen af halvårsregnskabet fastholder Jyske Bank sin ""køb""-anbefaling af B Trods usikkerhed om styrken af regnskabet, beregner Jyske Bank et estimat, der ligger over B tidligere udmeldinger. - B's aktuelle forventninger til helåret lyder på en omsætning på 4,56 - 4,65 milliarder kroner og et resultat før skat på 460-500 millioner kroner Vores tilsvarende estimater er hhv. 4,67 milliarder kroner og 525 millioner kroner, sagde analytiker Rune Møller til RB-Børsen. Analytikeren vurderede samtidig, at B formentlig først i regnskabsmeddelelsen for tredjekvartal vil opjustere sin helårsprognose. Mulig fremgang for Novo i Indien Novo Nordisk endte uændret i kurs 475,0. Novo står til en markant potentiel vækstfremgang på det indiske marked. Kun en ud af 30 indiske diabetikere modtager behandling. Det efterlader et potentielt marked på op imod 32 millioner patienter i landet, vurderede Novos Indias administrerende direktør ifølge den indiske publikation Express Pharma. Novo har en klar lederposition på det indiske diabetesmarked, og i udviklingslandene generelt via forretningsenheden International Operations. FLSmidth var en af dagens store tabere, selv om direktøren for den schweiziske cementfabrik Holcim kom med positive forventninger til 2007. Koncernchef Markus Akermann udtalte, at rekordudviklingen efter de første 9 måneder var fortsat ind i 4. kvartal, og Akermann venter, at niveauet opretholdes i 2007. FLSmidth lukkede 1,6 procent lavere i kurs 349,5. SAS-aktien steg efter gode trafiktal Blandt sidepapirerne var nyhedsstrømmen for luftfartselskabet SAS aktiv. Weekendens fald i olieprisen, et fredeligt forhold til fagforeningerne samt udsigten til gode trafiktal for december var med til at løfte SAS aktien 4,9 procent til kurs 107. Der var mandag godt gang i handlen med de mindre biotekselskaber, efter at finanshuset Credit Suisse gav den europæiske medicinalsektor rosende bemærkninger. Bavarian Nordic sluttede 4,3 procent højere i kurs 610. Mens Neurosearch, der også fik fine anbefalinger af finanshuset Gudme Raaschau, endte 4,8 procent højere i kurs 337. Det meget lidt likvide biotekselskab Bioporto, blev sent i gulvet og lukkede 12,5 procent lavere til kurs 4,2, efter en nedrevidering af det seneste par regnskaber.",2007-01-08T17:08:07+00:00,
https://www.dr.dk/nyheder/politik/boersen-eb-bruger-rockermetoder,"Der blev lagt hårdt ud, da Debatten løb over skærmen. Omdrejningspunktet var de mange personsager, hvor politikere får en tur i mediemøllen. Rockermetoder Børsens debatredaktør Christopher Arzrouni gik straks i gang. Direkte henvendt til chefredaktør fra Ekstrabladet, Poul Madsen, sagde han. - Jeg synes det er en slags rockermetoder. Der er sådan lidt afpresning i det. Det er sådan noget med, at hvis en politiker ikke godvilligt vil træde frem og lægge sit liv til skue, så siger man til ham: Hør her! Hvis ikke du gør det hos os, så skal vi nok finde ud af det alligevel og så kommer det til at se grimmere ud, end det ellers ville have gjort, sagde han. Det var Poul Madsen ikke enig med ham i. - Nej det kan man ikke sige. Men det er nu engang sådan, at når man stikker snotten frem, så risikerer man også at der er nogen, der tørrer næsen på en, sagde han. Aldrig politiker Men samtidig måtte TV2s politiske redaktør, Henrik Qvortrup, erkende at det ikke er let at være politiker. - Spørger du mig om jeg vil være politiker? Never ever! Aldrig nogensinde. Det er fuldstændig rigtigt, at de vilkår som vi byder de folkevalgte, de er ikke specielt attråværdige. Der er ikke nogen tvivl om, at den interesse vi i medierne underkaster jer politikere langt langt overstiger den interesse, der f.eks. omgiver de administrerende direktører i de danske C20 virksomheder, sagde han. Samtidig mente Henrik Qvortrup, at politikerne selv spillede med på personsagerne. Det var Zenia Stampe (R) enig med ham i. - Henrik har jo ret. Han har jo ret i at vi politikere tit leger nyttige idioter. Vi er jo bare forargelsens statister for journalisterne ind i mellem, sagde hun. Dovne politikere Direkte henvendt til politikerne, sagde Børsens debatredaktør, Christopher Arzrouni. - Det er måske ikke sjovt at være toppolitiker, men til gengæld er det umanerligt sjovt at være ganske almindelig folketingspolitiker. I får en hyre, der er langt højere end noget I kunne få i det civile liv. I har en arbejdstid der er umanerlig fleksibel, lang sommerferie. Jeg har arbejdet med jer i årtier og jeg ved at der er nogle af jer, der rendet og dovner den hele tiden.",2011-11-10T21:27:00+00:00,
https://www.dr.dk/nyheder/penge/maersk-aktien-kommer-sig-efter-mistet-oliekontrakt-i-qatar,"Aktiehandlende ånder formentlig lettede op her til morgen. Efter flere børsdage med faldende aktier åbner det danske C20 Cap-indeks, der indeholder de 20 største virksomheder på børsen i København, i plus efter 30 minutters handel. Bedst går det for Jyske Bank og TDC-aktierne, der er åbnet med stigninger på lidt over fire procent. Mærsk retter sig Kort tid før børsen i København lukkede i går eftermiddags faldt Mærsk-aktierne markant med et fald på ni procent. Det skete samtidig med, at nyheden om, at Mærsk er blevet fravalgt som partner på oliefeltet Al Shaheen i Qatar, kom. Maersk Oil er i dag operatør på feltet, men kontrakten udløber næste år. Det er en kontrakt, som Maersk Oil ellers har haft i 24 år, men Qatar Petroleum, der ejer feltet, har valgt et andet selskab som partner, når kontrakten med Maersk Oil udløber næste år. Kontrakten er meget vigtig for Mærsks olieforretning, da den udgør 40 procent af Mærsks olieforretning i Maersk Oil. Her til morgen er der imidlertid sat en prop i kursfaldet. Mærsks A- og B-aktier er steget med henholdsvis 3,6 og 2,72 procent efter en halv times handel. Det bliver franske Total, der skal drive oliefeltet videre i Qatar.",2016-06-28T07:58:00+00:00,
https://www.dr.dk/nyheder/penge/omxc20-op-med-maersk-i-spidsen,"Danske aktier kom over en bred kam fornuftigt ud af starthullerne tirsdag efter mandagens positive toner på børserne i New York, der blev videreført i Asien tirsdag morgen. A.P. Møller-Mærsk (APM), der måtte tage broderparten af mandagens fald i C20 indekset på sine skuldre, kom på ret køl, og skabte med hjælp fra bl.a. Novo Nordisk og TrygVesta en fremgang i C20 på 0,96 procent til 384,35. Aktier i forsikringskoncernen TrygVesta åbnede 1,9 procent højere i 320,50. Aktieboks: OMXC20 APM lagde ud med stigning på 1,7 procent til 60.100. Olie- og rederigigantens spanske selskab, Mærsk Espana, vil investere 59 millioner dollar (365 millioner kroner) i havnen i Algerciras ved Gibraltarstrædet. Det skriver shippingavisen Lloyd's List. Mærsk vil blandt andet købe fem kraner til super post-panamax skibe. Alle fem kraner vil blive stillet op i starten af 2007. Optimisme før Novo-regnskab Novozymes fik investorernes opbakning forud for helårsregnskabspræsentationen senere tirsdag. Overskuddet af den primære drift ventes at være steget med 9 procent til 1.190 millioner kroner i forhold til året før. Det er medianen af estimater fra 11 analytikere, som RB-Børsen har spurgt inden for den seneste uge. Analytikerne vil se på et af de få problemområder for Novozymes - vaskemiddelenzymerne. De store vaskepulverkoncerner - Proctor & Gamble og Unilever - har længe presset priserne i bund hos leverandørerne, og en af måderne at billiggøre vaskepulveret på er at spare på enzymerne. Der vil også være fokus på, om de store vækstrater i enzymer til specielt ethanolbrændstofindustrien kan fastholdes. Aktier i Novozymes steg 1,83 procent til 333,00. Aktier i SAS åbnede uændret i 84,00 efter gårsdagens øretæve, der sendte flyselskabets aktier 4 procent ned. Strejkende piloter er blot et af problemerne for SAS. Et andet er det mere kontante, at kunderne vender flyselskabet ryggen, når de skal ud og rejse. Analytiker Jacob Pedersen i Sydbank maner dog til besindighed. Jacob Pedersen slår fast, at der var aktiefald over det meste af linjen mandag. Strejke giver ridser i lakken - Det er klart, at sådan en strejke giver SAS nogle ridser i lakken. Især fordi de var kommet godt fra start med deres enkeltbilletter, det såkaldte one-way koncept. Strejken er med til at skabe usikkerhed på kort sigt - men på langt sigt tror jeg ikke, det her kommer til at betyde det store for SAS, siger Jacob Pedersen. GN Store Nord-aktien gik 1,2 procent frem til 86,75. Sent tirsdag aflægger konkurrenten Plantronics sit regnskab for fjerde kvartal.",2006-01-24T09:10:00+00:00,
https://www.dr.dk/nyheder/penge/pandora-banker-ind-paa-boersen,"Smykkefirmaet Pandora ser ud til at have en rigtig god første dag på børsen. Ved introduktionen i morges blev aktierne afregnet til kurs 210 - men allerede efter en halv time som børsnoteret virksomhed var kursen oppe på 238. Dermed har investorerne allerede tjent 3,5 milliarder, og værdien af virksomheden er helt oppe på 30,8 milliarder kroner. - Det er selvfølgelig tegn på en ekstremt stor interesse for aktien, og at nogle investorer ikke har fået den tildeling af aktier i forbindelse med børsintroduktionen, som de har ønsket sig. Og så køber de dem i markedet i dag, siger Mikkel Duus-Hansen der er aktiestrateg i Spar Nord Bank. Pandora i Top 10 Med dagens børsintroduktion ser Pandora ud til at opnå en 9. plads i det danske C20-indeks over de mest handlede aktier. Og ifølge Mikkel Duus-Hansen har Pandora potentiale til at stige yderligere i graderne. - Smykker er jo et produkt, som alle folk kan forstå, og det er et selskab, der har haft succes hidtil, så det kan meget vel blive en folkeaktie, som vil blive handlet rigtigt meget, siger han til DR Nyheder International smykkegigant Pandora blev stiftet i København i 1982, og i dag er der ansat mere end 4500 over hele verden, hvoraf langt de fleste - 3300 - arbejder i Thailand, hvor smykkerne fremstilles. Smykkefirmaet havde sidste år en omsætning på 3,5 milliarder kroner og et driftsresultat på 1,6 milliarder.",2010-10-05T08:05:00+00:00,
https://www.dr.dk/nyheder/penge/novo-er-knap-1000-milliarder-vaerd-efter-lovende-forskning,"Lovende forsøgsresultater med diabetesmidlet Victoza har fået Novo Nordisk-aktien til at buldre i vejret. De gode resultater kan være med til at booste salget, og investorerne var da også hurtige til at reagere positivt på resultaterne. Novo-aktien endte fredag med at stige 6,5 procent til 379,60 kroner. Det var aktiens bedste børsdag i et år, og medicinalselskabets værdi steg i forhold til torsdag med 60 milliarder kroner til 976 milliarder. Resultaterne af studiet med 9300 patienter viser, at Victoza mindsker risikoen for hjerte-kar-problemer, som diabetespatienter har forhøjet risiko for. Tidligere har kun én anden konkurrent - nemlig amerikanske Eli Lilly - kunnet vise lignende resultater. De er kommet under studier af diabetespillen Jardiance, som bliver udviklet i samarbejde med selskabet Boehringer Ingelheim. - Der var i aktiekursen indbygget en smule forhåbning om, at Victoza ville vise såkaldt superiority, men det v ar ikke til fulde indregnet, hvilket fredagens kursreaktion understreger, siger senioranalytiker Søren Løntoft Hansen fra Sydbank. Alm. Brand Markets kalder resultaterne for positive. Analytiker Michael Friis Jørgensen skriver i en analyse, at udsigterne for Novo Nordisks salg i 2017-2018 er blevet mere positive. Han anbefaler ""køb"". Studieresultaterne sikrede i det hele taget en pæn dag på det danske aktiemarked. C20 Cap-indekset steg 1,4 procent til indeks 1014,66 trukket op af medicinalaktien. /ritzau/",2016-03-04T18:16:00+00:00,
https://www.dr.dk/nyheder/udland/vild-aktieuge-slutter-med-en-smule-optimisme-i-usa,"Efter en tumultarisk uge på alverdens aktiebørser sørgede en række solide tyske og amerikanske nøgletal fredag for, at investorerne kan holde weekend uden alt for dybe panderynker. Efter at de toneangivende indeks i både London, Frankfurt og Paris fredag steg med to-tre procent, fulgte Dow Jones-industriindekset i New York efter med en stigning på 2,0 procent. Men facit for Dow Jones er, at det i løbet af ugen er faldet 1,4 procent og 8,3 procent siden årsskiftet. Årsagen ukendt Usikkerheden om den globale økonomi synes at have bidt sig fast. Men hvorfor er svært at svare på, mener en analytiker. - Størrelsen og bredden af det aktiesalg, vi har set, er meget overraskende. Jeg har brugt meget tid på at prøve at finde ud af, hvorfor markedet reagerer så negativt, siger portefølje-manager Bart Geer fra BlackRock Value Fund til Wall Street Journal. Aktionærer i danske aktier har også set deres værdipapirer blive mindre værd den seneste tid. Siden årsskiftet er C20 Cap-indekset faldet med over 12 procent, men fredag var stemningen en smule bedre, og indekset steg med 1,46 procent. I USA førte den gode stemning på fredagens aktiemarkeder også til, at den amerikanske dollar blev styrket en smule over for den japanske yen efter en betydelig svækkelse over de seneste uger. Årsagen er hovedsageligt bedre nøgletal for detailsalget i USA end ventet samt en øget oliepris fredag, skriver Reuters. /ritzau/",2016-02-13T03:25:11+00:00,
https://www.dr.dk/nyheder/penge/grafik-saadan-har-aktienedturen-ramt-danske-virksomheder,"Aktiemarkederne i hele verden har fået en rædselsfuld start på det nye år, hvor flere analytikere er begyndt at tale om, at investorerne frygter en ny recession. Alene det danske eliteindeks C20 har de første 40 dage af 2016 tabt pusten for hundredvis af milliarder kroner. Det viser beregninger, som Formuepleje har lavet for DR Nyheder. Således er det samlede værditab blandt de 20 eliteaktier i indekset på hele 413,4 milliarder kroner. Men det tal dækker over store forskelle. Den helt store taber opgjort i tab på markedsværdien er nemlig den danske insulinvirksomhed Novo Nordisk, der tegner sig for et tab på knap 193 milliarder kroner. Det giver et kursfald på 93,5, hvilket svarer til 47 procent af det samlede tab for hele C20-indekset. Også investorerne hos Nordea har formentlig økonomiske tømmermænd i øjeblikket. Kursen på bankaktien er faldet 14,7 procentpoint i årets første 40 dage, hvilket giver et værditab på knap 60 milliarder kroner.",2016-02-10T15:50:00+00:00,
https://www.dr.dk/nyheder/penge/dansk-tobak-paa-boersen-men-den-hoeje-cigarfoering-udebliver,"Det blev aldrig den helt store åbningsfest på Børsen, som Scandinavian Tobacco Group havde håbet på. Klokken 9 her til morgen blev tobakkæmpens 100 millioner aktier sat til salg, men kursen steg kun med beskedne 0,1 procent. En fest blev det heller ikke for A.P. Møller Mærsk-aktierne. Faktisk tværtimod. De faldt med seks procent i de første fem minutters handel på fondsbørsen, og efter 10 minutter var kursfaldet helt oppe på ni procent. Det skyldes blandt andet, at A.P. Møller Mærsks årsregnskab afslørede, at erhvervskæmpen har fået drøje oliehug, og at de forventer et dårligere 2016 end det i forvejen dårlige 2015. Mange aktionærer har tilsyneladende valgt at satse på medicinalvirksomheden Lundbeck i stedet for. For selv om selskabets regnskab var præget af ekstraordinære nedskrivninger, så var der positive meldinger om fremtiden. Det sendte aktien hele 14 procent op. Også Carlsberg- og DSV-regnskaberne fik en pæn modtagelse og steg mellem én og to procent på en dag, hvor C20 Cap-indekset åbnede i lysegrønt med en stigning på 0,4 procent.",2016-02-10T09:15:00+00:00,
https://www.dr.dk/nyheder/penge/vestas-holder-haanden-under-danske-aktier,"De danske aktier åbnede negativt, men et solidt regnskab fra Vestas holder hånden under de danske aktier. Aktiemarkederne noterer fald i det meste af verden, og i går faldt det ledende danske aktieindeks C20 Cap med over fem pct. - Før var fokus på råvare- og oliesektoren, nu rammer nedturen med 120 km/t den globale banksektor af frygt for en forestående recession, den skadelig effekt på indtjeningen af negative renter og frygt for, at flere banker ikke kan refinansiere sig eller skal have ekstra kapital, skriver chefstrateg Henrik Drusebjerg fra Carnegie Bank i sin morgenanalyse. Og det har været noget af en gyser i nat. USA sluttede i minus 1,4 pct, og i nat har Japan skåret 5,3 pct. af deres aktieværdier. Også i Australien faldt aktierne. Bankerne tabte over seks pct. i Europa. Det gik bla. ud over Deutsche Bank, der faldt med ikke mindre end 9,5 pct. Herhjemme har Vestas fremlagt sit årsregnskab, der er blevet taget positivt imod af investorerne. Vestas aktien steg tirsdag morgen med op mod 10 pct. men stigningen er aftagende.",2016-02-09T08:38:00+00:00,
https://www.dr.dk/nyheder/penge/kinesisk-uro-udloeste-aktiefald,"Faldet i Kina smittede af på de danske markeder, og C20 lå onsdagen igennem med markante fald og lukkede 0,9 procent lavere til 495,5. Også de europæiske markeder var ramt af den sure stemning. FLSmidth med godt regnskab FLSmidth kunne onsdag levere et kvartalsregnskab, som var bedre end ventet af analytikerne. Aktien faldt 2,3 procent i et surt dansk marked og lukkede i kurs 439. FLSmidths regnskab for første kvartal indeholdt en opjustering af 2007-prognoserne, og regnskabstallene for første kvartal lå over analytikernes forventninger. Driftsindtjeningen (EBIT) blev øget til 309 millioner kroner i kvartalet fra blot 25 millioner kroner, mens omsætningen steg godt 60 procent til 3,8 milliarder kroner. Regnskabet gav ikke anledning til de store ændringer fra Jyske Bank eller Sydbank. Jyske Bank fastholder sin ""reducer"" anbefaling, idet aktien fundamentalt er dyr. Sydbank fastholder sin positive ""overvægt""-anbefaling, og FLSmidth-analytiker Holger Smitt hæfter sig ved den stærke start på 2007. Storaktionær sælger ud af B&O-aktier Bang & Olufsen tabte 2,0 procent og lukkede i kurs 700. Den islandske storaktionær, FL Group, har solgt knap 1,3 millioner aktier til kurs 700 i Struer-virksomheden. Tungt fald for transportaktier De cykliske transportaktier lå i den tunge ende af skalaen. A.P. Møller - Mærsk tabte 1,6 procent til kurs 66.300, mens DSV lukkede 1,8 procent lavere i kurs 112. Olietankrederiet D/S Torm tabte 1,6 procent til 215,5. Som det eneste C20 medlem lukkede Novo Nordisk med et plus på 0,5 procent i kurs 577. NKT fik købsanbefaling NKT-aktien fik støtte fra det hollandske finanshus ABN Amro, som indledte sin dækning af NKT med en købsanbefaling. NKT steg 0,4 procent til kurs 536. Per Aarsleff steg efter regnskab Per Aarsleff præsenterede onsdag halvårsregnskab, og efter flotte tal med en opjustering steg aktien 2,8 procent og lukkede i kurs 635. Driftsresultat steg til 87 millioner kroner fra 55 millioner kroner. Selskabet opjusterede forventningerne for helåret et resultat før skat på 135 millioner kroner fra 120 millioner kroner. - Vi har forbedret vores resultater i anlæg-divisionen. Der har vi gjort en særlig indsats for at forbedre resultaterne, udtalte direktør Ebbe Iversen. Softwareproducent tabte 2,6 procent Simcorp, som tabte 2,6 procent til kurs 1325, fik sænket sin anbefaling til ""køb"" fra ""stærkt køb"" af Danske Equities. Analytiker Poul Jessen begrunder justeringen med, at potentialet i forhold til kursmålet er blevet reduceret til 10 procent grundet den seneste kursfremgang i softwareproducentens aktier. Greentech uændret Blandt sidepapirerne var Greentech Energy Systems regnskabsaktuel. Greentech Energy Systems lukkede uændret i kurs 87. (Kilde: RB-Børsen)",2007-05-30T15:41:01+00:00,
https://www.dr.dk/nyheder/udland/trods-ny-rentesaenkning-fortsat-usikkerhed-om-kinesisk-oekonomi,"Efter tre dage med blylodder bundet om de kinesiske aktier er stemningen onsdag bedret en smule på børsen i Shanghai. Det toneangivende Shanghai Composite-indeks steg således med godt en halv procent efter åbningen onsdag morgen. Men optimismen varede ikke ved særligt længe, og efter et par timers handel var indekset igen faldet med over to procent. Fornyet optimisme på børserne Zigzag-kursen siger en del om den usikkerhed, der hersker på markederne, efter at usikkerheden om kinesisk økonomi er taget til over de seneste måneder. De knap så blodrøde tendenser onsdag kommer, efter at centralbanken tirsdag sænkede den etårige udlånsrente med 0,25 procentpoint til 4,6 procent, mens indlånsrenten sænkedes tilsvarende til 1,75 procent. Det pengepolitiske indgreb tirsdag aften kinesisk tid fik børserne i resten af verden til at boble af fornyet optimisme. Tvivl om effekt Det danske C20 Cap-indeks steg således med 3,8 procent, hvilket er den største stigning på én dag i indeksets historie. Men investorerne i Asien lader til at være i tvivl om, hvorvidt den femte rentesænkning i år er nok til at stimulere den kinesiske økonomi. På børserne i Japan og Australien er der ikke meget hjælp at hente, hvis man leder efter en strømpil for de europæiske markeder. Nikkei-indekset i Tokyo stiger cirka en procent, mens det ledende aktieindeks i Sydney falder med en halv procent. /ritzau/",2015-08-26T04:05:00+00:00,
https://www.dr.dk/nyheder/penge/danske-bank-trak-laesset-i-plus,"Onsdagens handel blev præget af regnskaber fra William Demant Holding (WDH), Carlsberg og ØK, ligesom rygter om et muligt italiensk køb af Danske Bank tiltrak sig opmærksomhed. En kraftig stigning i Danske Bank trak C-20 op. WDH, der overraskede negativt, trak i den anden retning. Alt i alt endte dagen med et plus på 0,10 procent til 430,23. Uden for C20 måtte SAS aktien ned efter sin regnskabspræsentation. På de store europæiske markeder var stemningen ganske negativ. Demant tabte terræn WDH tabte 3,59 procent til kurs 470,5, efter at høreapparatproducenten sænkede sine prognoser til helåret 2006. WDH venter nu en omsætning i 2006 på op mod 5100 millioner kroner mod tidligere 5150-5250 millioner kroner, mens selskabet venter et driftsoverskud på 1300 millioner kroner mod førhen 1300-1350 millioner kroner. I helåret 2007 venter WDH at ligge med en omsætningsvækst på mere end markedsvæksten, som er estimeret til 3-7 procent William Demant peger på, at Oticon Syncro, der er et af koncerns high-end-instrumenter, efterhånden er ved at være i en ""sen-fase i produktets livscyklus"". Carlsberg faldt 2,2 procent til kurs 500, efter at ni-månedersregnskabet indeholdt den ventede opjustering af driftsindtjeningsprognosen for 2006. Det polske marked driller dog stadig Carlsberg. Medicinalaktierne havde en dårlig dag. Lundbeck sluttede negativt 1,2 procent i kurs 140,3 og Novo Nordisk endte med minus 1,1 i kurs 444. Coloplast trak ligeledes ned 2,0 pct til kurs 488. Rygter om italiensk frieri Danske Bank trodsede den triste stemning på markedet og lukkede oppe 3,1 procent i kurs 263 under massiv omsætning. - Der har floreret en del løse rygter om, at en ukendt gruppe af italienske banker skulle være interesseret i at købe Danske Bank. Rygterne kan dog vise sig at være en and, udtalte Claus Thestrup fra Svenska Handelsbanken til RB-Børsen. Onsdagens anden positive nyhed kom fra ØK, der opjusterede forventningerne til overskudet. Aktien endte oppe 3,2 procent i kurs 304,5. Det er ØK's indtjening, der er steget i alle divisioner. ØK meddelte også, at selskabet beholder EAC Foods på kort sigt og øger investeringen i datterselskabet. SAS skuffede Uden for C20 indekset kom SAS med kvartalsregnskab, hvilket affødte et kursfald på 2,3 procent til kurs 86. Både omsætningen og driftsindtjeningen lå lidt under analytikernes forventninger. - Resultatet ligger langt fra ledelsens afkastkrav, skrev koncernchef Gunnar Reitan. Blandt sidepapirerne havde møbelproducenten Bodilsen for anden dag i træk en suveræn dag med en stigning på 42,7 procent til kurs 11,2. Omvendt blev Topsil sendt til tælling med et fald på 7,1 procent til kurs 1,4",2006-11-08T17:40:08+00:00,
https://www.dr.dk/nyheder/penge/boers-bank-til-c20-indekset,"C20-indekset fik ""jysk bank"" på en dag, hvor Novo Nordisk og A. P. Møller-Mærsk også tyngede stemningen fra morgenstunden. Efter skuffende regnskab cementerede Jyske Bank udviklingen, og C20 faldt 0,6 procent til 419,09. Det skete efter fire dages uafbrudte rekorder. Blandt sidepapirerne havde batteriproducenten Danionics en gylden dag. Jyske Bank aflagde regnskab for de ni første måneder af 2006. Jyske Bank fik nulvækst i basisindtjeningen, som landede på 1,3 milliarder kroner. RB-Børsens analytikerpanel havde ventet en fremgang til 1,4 milliarder kroner. Bankerne bakker Aktien faldt derfor 2,2 procent til kurs 353,5. Analytiker Ricky Steen Rasmussen fra Alm. Brand Henton kalder regnskabet skuffende og konstaterede over for RB-Børsen, at bundlinien er nogenlunde som ventet, men at det skyldes indtægt fra salget af aktierne i Totalkredit. Nordea, som er regnskabsaktuel i morgen, faldt 1,2 procent til kurs 80,8. Den første skandinaviske storbank, Svenska Handelsbanken, afleverede også regnskab og faldt godt 4,5 procent på den konto. Sydbank satte trumf på med den tredje opjustering af helårsresultatet i sit 9 måneders regnskab. Sydbanks basisindtjening oversteg forventningerne med et overskud på 1253 milliarder kroner mod ventede 1204 milliarder kroner ifølge en rundspørge fra RB-Børsen. Sydbank lukkede 0,7 procent lavere i kurs 230. Administrerende direktør for Sydbank Carsten Andersen udtalte til RB-Børsen, at for 2007 vil udfordringen være at holde indtjeningsniveauet uden de seneste års vækst. Fionia Bank faldt 3,5 procent til lukkekurs 1585, da den fynske bank ikke kunne opjustere i sin regnskabspræsentation. Vestas stormer frem Vestas havde medvind med C20's største stigning på 3,9 procent til kurs 165,8. Vindmøllefabrikanten var tirsdag fokus i en artikelserie om investering i vedvarende energi i the International Herald Tribune. A.P. Møller-Mærsk faldt 0,8 procent til kurs 51.600, efter at Jyllands-Posten skrev, at rederiaktiviteternes tab af markedsandele er større end tidligere antaget. Fusionen med P Nedlloyd har betydet at 40 procent af P Nedlloyds tidligere markedsandel er tabt. Novo Nordisk tabte 1,2 procent til kurs 461 efter en positiv udvikling mandag. Medicinalselskabet er i vælten med kvartalsregnskab fredag. Strøm på batterier FLSmidth Co. har fået en ordre fra Cemex på et udvidelse af en cementfabriks ovnanlæg i Mexico. Administrerende direktør Jørgen Huno Rasmussen udtaler, at ordren bekræfter FLSmidths position inden for de store anlæg. FLSmidth-aktien lukkede uændret i kurs 299. Blandt sidepapirerne steg illikvide Danionics 40,2 procent til kurs 36,4. Dagbladet Børsen skrev tirsdag, at Danionics kan nyde godt af konkurrenternes batteri-problemer. Sonys tilbagekaldelser af batterier nævntes som eksempel.",2006-10-24T15:41:37+00:00,
https://www.dr.dk/nyheder/penge/eliteaktier-runder-indeks-1000-og-slaar-rekord,"Da der i morges blev åbnet for aktiehandlen efter påskeferie blev der sat ny rekord. Det danske indeks over landets toneangivende aktier, C20 Cap, åbnede i indeks 1005,70, og det er første gang nogensinde, at indekset går over indeks 1000, skriver. Inden fondsbørsen åbnede skulle der en stigning på 0,6 procent til, før indekset ville runde indeks 1000. Stigningen ved børsåbning blev 1,2 procent. Det går godt i flere firmaer Blandt de aktier, som er med til at trække indekset op, er Vestas, Novo Nordisk og Danske Bank. - Det er økonomien i Europa, der for det første er med til at trække danske aktier op. Og så er aktier bare en rigtig attraktiv investeringsklasse i og med, at afkast på obligationer ikke er særlig interessant, senioraktierådgiver Jesper Bamberger fra Nordea. - De to ting hænger sammen. Og så skal man også se det i lyset af, at vi står over for et opsving i Europa, som er med til at trække aktierne op, siger Jesper Bamberger. Leverer gode regnskaber Som en anden faktor ses der også en stigning i den amerikanske dollar over for kronen og euroen, forklarer Jesper Bamberger. Desuden har de danske selskaber generelt leveret gode regnskaber, og det er med til at øge lysten efter deres aktier. /ritzau/",2015-04-07T08:22:00+00:00,
https://www.dr.dk/nyheder/penge/stor-insulinnyhed-forgylder-novos-aktionaerer,"Der har op til weekenden været stor interesse for Novo Nordisk-aktien efter torsdagens melding om, at selskabet igen vil prøve at få insulinpræparatet Tresiba godkendt i USA. Fredagen slutter aktien således med en stigning på 10,4 procent i kurs 369,70 kroner. Dagens stigning på den københavnske fondsbørs gør selskabet 73,3 milliarder kroner mere værd. På vej mod en billion kroner Samlet set har Novo Nordisk nu en markedsværdi på 979,7 milliarder kroner, fremgår det af data fra Bloomberg News. På den måde er ikke der langt til, at selskabets markedsværdi passerer en billion kroner. For at det sker, skal Novo Nordisk-aktien op og runde en kursværdi på 382 kroner. Nyheden om, at Novo genindsender registreringsansøgning for sit langtidsvirkende insulinpræparat Tresiba blev annonceret torsdag, efter at fondsbørsen i København var lukket. For bare to år siden fik Novo Nordisk et nej fra de amerikanske sundhedsmyndigheder, da man ansøgte om lov til at registrere insulinpræparatet i USA. Frygt for bivirkninger Frygten for bivirkninger betød, at den amerikanske myndighed Food and Drug Administration (FDA) i februar 2013 afviste at godkende Tresiba. Men nye studier viser så tilpas gode resultater, at Novo Nordisk igen tror på muligheden for at få adgang til det lukrative amerikanske marked. Som en af de absolutte sværvægtere i det danske eliteindeks, C20 Cap, har fredagens stigning hos medicinalselskabet været med til at trække det samlede indeks op i et plus på 2,6 procent. Dermed er eliteindekset lukket i kurs 973,29, som er ny lukkerekord. /ritzau/",2015-03-27T16:47:00+00:00,
https://www.dr.dk/nyheder/penge/voldsomme-fald-paa-aktiemarkedet,"C20-indekset har i løbet af mandagen været næsten nede omkring minus 8 procent, og ligger klokken 15 lidt højere i minus 6 procent. Ikke en eneste af de 20 største danske børsnoterede virksomheder i indekset er gået fri. Værst ser det ud for rederiet D/S Norden og for Vestas, som har været nede med omkring 13 procent, mens A.P. Møller-aktien har været nede på 10 procent. Også bankaktierne er faldet hele dagen. Det er redningspakken, som blev vedtaget i går aftes, der sender bankaktierne ned. Den betyder nemlig, at hverken Danske Bank eller Nordea må udbetale overskud til deres aktionærer de næste to år. De er mandag kl. 15 faldet med 13 procent, mens Nordea og Sydbank står til kursfald mellem otte og ni procent.Aktieboks: C20 i dag Global krise trækker ned Cheføkonom Steen Bocian, Danske Bank, siger, at det er den globale finanskrise, der driver de danske aktier ned. - Weekenden har været meget turbulent herhjemme - men især i udlandet. Og det har sat sit præg på aktiemarkedet i dag, hvor de europæiske børser er faldet temmelig meget, siger Steen Bocian til Ritzau. Om reaktionen på den danske hjælpepakke til banksektoren siger Steen Bocian. - Den kan umiddelbart have været en stor pille at sluge for nogle af aktionærerne - specielt i forhold til de store banker. Men vores vurdering er, at det må lidt længere sigt vil være til gavn - både for banksektoren og dansk økonomi og dermed også gunstigt for aktiemarkedet. Men lige nu er frygten og usikkerheden i højsæde, siger Steen Bocian. Usikkert hvor længe uro fortsætter Og hvornår roen genindfinder sig, er umuligt at svare på, vurderer cheføkonomen. - Usikkerheden er simpelthen så stor, så jeg tror ikke, at der er nogen, der med god samvittighed kan garantere, at vi er igennem. Vi håber på, at der ikke dukker flere skeletter op i skabene i den globale finanssektor. Men nogen garantier - det har vi desværre ikke, siger Steen Bocian. De nationale redningsplaner skulle have skabt ro på markedet, men internationale begivenheder vejer tungere end den nationale redningspakke. - Jeg er ikke i tvivl om, at den danske redningspakke vil være med til at skaffe ro. Det kommer bare ikke på en gang, fordi vi har en global situation, som er så usikker, som den er. Det er et skridt i den rigtige retning, men lige nu hvor vi har store tyske og amerikanske banker, som er i problemer, så er der andre ting i spil, som gør, at vi ikke får den ro herhjemme, som vi godt kunne ønske, siger Steen Bocian.",2008-10-06T11:39:00+00:00,
https://www.dr.dk/nyheder/penge/aktier-i-baade-usa-og-europa-lidt-tilbage-efter-jobrapport,"Aktiemarkedet faldt umiddelbart lidt fredag eftermiddag efter offentliggørelsen af den månedlige beskæftigelsesrapport for december. Rapporten viste en noget dårligere udvikling i jobskabelsen end ventet, men til gengæld faldt arbejdsløsheden overraskende. Futures på det amerikanske Dow Jones-indeks indikerer ved 14.45-tiden en marginal negativ åbning i størrelsesordenen 0,1 pct. Forud for jobrapporten lå indekset til at åbne 0,3 pct. højere. Også i Europa kunne der ses en negativ tendens efter nøgletallene, herunder i Danmark, hvor C20 Cap-indekset umiddelbart faldt fra 714 til 712 - før det rettede sig til indeks 713. På obligationsmarkedet er renten på den 10-årige amerikanske statsobligation efter tallet faldet til 3,84 pct. fra 3,87 pct. før nøgletallet, og dollar er samtidig blevet svækket til 1,3635 per euro fra 1,3590. Rapporten viste en jobskabelse i december på 74.000, mens der var ventet 197.000 ifølge Bloomberg News. Tallet for måneden før blev dog revideret op med 38.000. Arbejdsløsheden faldt til 6,7 pct. i december fra 7,0 måneden før. Her var der ventet et uændret tal på 7,0 pct. /ritzau/FINANS",2014-01-10T14:09:00+00:00,
https://www.dr.dk/nyheder/udland/usa-skruer-uventet-ned-store-stoetteopkoeb,"Den amerikanske centralbank, Federal Reserve, skruer på årets sidste rentemøde uventet ned for sine milliardstore månedlige støtteopkøb af obligationer. Det oplyser centralbanken onsdag efter et todages rentemøde. Fremover vil Federal Reserve hver måned opkøbe obligationer for 75 milliarder dollar. Dermed skruer centralbanken 10 milliarder dollar ned for opkøbstempoet. Vigtigt sikkerhedsnet for økonomien De store månedlige opkøb, der hidtil har været på 85 milliarder dollar, har i flere år fungeret som en hånd under den amerikanske økonomi. Det har blandt andet resulteret i rekordhøje aktiekurser, der har smittet af på resten af verden. Blandt andet har de danske aktiers eliteindeks, C20 Cap, i år sat den ene rekord efter den anden. Beslutningen fra Federal Reserve er uventet. Flertallet af analytikere havde på forhånd spået, at centralbankchef Ben Bernanke ville fastholde obligationsopkøbene i samme størrelsesorden som hidtil. Men op til mødet havde omkring hver tredje af de økonomer, som Bloomberg News havde spurgt, givet udtryk for, at en nedtrapning kunne ske ved december-mødet. /ritzau/",2013-12-18T19:29:34+00:00,
https://www.dr.dk/nyheder/penge/god-og-rolig-boersdag,"Onsdagen blev en rolig dag for de danske aktier, og C20-indekset lukkede 0,9 procent højere i 416,59. Samme positive stemning var at finde hos de øvrige europæiske markeder, og specielt banksektoren kom styrket ud af onsdagens handel. Ved eftermiddagstid præsenterede Rockwool regnskab for 2007, hvilket sendte aktien markant ned. God stemning - Den gode stemning er fortsat efter tirsdagens melding fra den amerikanske centralbank, hvilket tydeligt afspejles i banksektoren. Der er dog lidt nervøsitet for om stemningen kan fastholdes, udtaler chefrådgiver Claus Paaske Larsen fra Nordea. Danske Bank steg 2,3 procent til kurs 178,5 efter tirsdagens optur på 4,2 procent Den gode stemning løftede samtidig Nordea-aktien med 2,8 procent til kurs 73. APM i fald før regnskab A.P. Møller - Mærsk, som er regnskabsaktuel torsdag, faldt 1,2 procent til kurs 48.200. Investeringsbanken UBS sænkede onsdag kursmålet på A.P. Møller - Mærsk til 65.000 kroner fra 74,500 kroner pr. aktie. - Vi venter på torsdagens regnskab fra APM, hvor fokus er rettet mod containerdivisionen, udtaler Claus Larsen. Topdanmark stærkest i C20 Topdanmark, som tirsdag aflagde årsregnskab, er blevet pillet af Goldman Sachs stærke salgsliste - conviction sell list. Topdanmark steg 3,9 procent til kurs 713 og endte som stærkeste aktie i C20-regi. Den svageste aktie i C20-regi var Genmab der lukkede 3,4 procent lavere i kurs 254. Faldet skete uden selskabsspecifikke nyheder. Stort fald for Rockwool Rockwool, som onsdag præsenterede regnskab for 2007, faldt 5,3 procent til kurs 785. Isoleringsproducenten kom med pæne tal i 2007 sammenlignet med 2006, men forventningerne for 2008 var meget skuffende. Driftsresultatet (EBIT) steg til 2,71 milliarder kroner, mens nettooverskuddet landede på 1,97 milliarder kroner. For 2008 venter Rockwool næsten en halvering af resultatet. - Det er konservative meldinger fra Rockwool, som rammer aktien. Det har vi typisk set fra bygge og byggerelaterede selskaber, Claus Paaske Larsen. Schouw i fusionstanker Schouw & Co. lukkede 0,3 procent højere i kurs 409, efter selskabets regnskabspræsentation. Holdingselskabet forøgede omsætning til 8,15 milliarder kroner, mens resultat steg til 1,77 milliarder kroner før skat. Schouw & Co. forventer i 2008 at realisere en omsætning på ca. 10 milliarder kroner med et resultat før skat i størrelsesordenen 400 mio. kroner - Fusionstilbudet af Schouw er fornuftigt, og selskabet kan få fuld indsigt i Biomar derved. I øvrigt ser det fornuftigt ud med udviklingen i Schouws Fibertex-selskab, vurderer Claus Paaske Larsen. Biomar-aktien op Biomar-aktinoærerne fik et fusionstilbud fra storaktionæren Schouw Holding, og Biomar-aktien steg 17,1 procent til kurs 199. Tilbudet kom i forbindelse med Schouws årspræsentation. - Forud for fusionen foreslås udstedt fondsaktier til de eksisterende aktionærer i Schouw & Co. i forholdet 1 til 1, hvilket forventes at halvere kursen på en Schouw & Co. aktie ved fordeling af koncernens værdier på det dobbelte antal aktier. Efter fondsaktieemissionen gennemføres fusionen ved, at hver aktie a 20 kroner i BioMar Holding ombyttes med 1 aktie a 10 kroner i Schouw & Co., hedder det i meddelelsen.",2008-03-12T16:23:50+00:00,
https://www.dr.dk/nyheder/penge/tommelfingeren-vendt-nedad-paa-koebenhavns-fondsboers,"En negativ stemning prægede mandag morgen det danske aktiemarked, hvilket trykkede C20 indekset 0,6 procent lavere i 419,86. Aktieboks: C20-indekset Hovedparten af C20-medlemmerne lå med tab, uden at investorerne kunne finde de helt store udsving. Det var samme udvikling, som de europæiske investorer oplevede mandag morgen. A.P. Møller-Mærsk tabte 1,0 procent til kurs 52.400, mens DSV tabte 0,9 procent til kurs 1001. De to transportaktier fortsatte dermed udviklingen, som har præget dem de seneste dage. Lundbeck under pres Lundbeck åbnede mandag morgen 0,7 procent lavere i kurs 145,8. Den danske medicinalkoncern kom i centrum, da Dagbladet Børsen skriver, at de europæiske sundhedsreformer med prisnedsættelser vil presse salget. Næste år kan salget falde op til 40 procent på det tyske marked, udtalte aktieanalytiker Poul La Cour fra investeringsbanken Carnegie. B&O falder trods satsning på luksussegment Bang & Olufsen åbnede 0,7 procent lavere i kurs 668. B&O kan få lidt ekstra opmærksomhed, da selskabet vil satse på salg til luksushoteller verden over. Salgsdirektør Flemming Nielsen går efter at fordoble omsætningen på området og nå over 100 millioner kroner i dette regnskabsår og mellem 200-300 millioner kroner på tre til fire års sigt, skriver Dagbladet Børsen mandag morgen. DFDS venter på Scandlines-salg DFDS åbnede 0,5 procent højere i kurs 645. Selskabet har øjnene rettet mod udviklingen i salget af Scandlines, som trækker ud. Ifølge RB-Børsens oplysninger skændes den danske og tyske stat om hvilken ejer, der vil være den bedste for rederiet. - Vi vurderede, at den pris, der skulle til, når alle de her kapitalfonde var involverede, var for stor en bid for DFDS. Så det valgte vi fra, men det, vi har sagt til Trafikministeriet i Danmark og til de forskellige kapitalfonde, er, at vi er interesserede i at købe fragtaktiviteter i Østersøen, sagde DFDS-direktør, Ole Frie. Sidepapirer åbnede højere Biotekselskabet Genmab licenserer rettighederne til et MIF receptor-target fra Cytokine Pharmasciences. Genmab åbnede 0,2 procent højere i kurs 251,5. Blandt sidepapirerne kom Solar i centrum, da VVS- og elgrossisten af Aktieugebrevet er blevet udnævnt som en oplagt opjusteringskandidat i slutningen af året. Solar har hævet forventningerne til helåret tre gange. Selskabet åbnede 0,9 procent højere i kurs 670. Mandag morgen blev det meddelt, at bestyrelsesmedlem Remy Cramer har købt Solaraktier for godt 230.000 kroner",2006-11-20T09:29:00+00:00,
https://www.dr.dk/nyheder/penge/fjerde-kursrekord-i-traek,"De danske aktier i eliteindekset, C20, lukkede 0,9 procent højere i rekordniveauet 421,43, og gav dermed fjerde C20-rekord i træk. Det blev til en solid slutspurt i Europa, da stemningen fik fornyet styrke efter en amerikansk aktiefremgang. Blandt de danske sidepapirer var SAS og Neurosearch flyvende. Medicinalkoncernen Novo Nordisk, som er regnskabsaktuel på fredag, steg 2,5 procent til lukkekurs 466,5. Kollegaen Lundbeck måtte nøjes med en fremgang på 0,6 procent til kurs 138. Bankerne bankede i vejret Danske Bank, Jyske Bank og Nordea sluttede mandagen med fine stigninger. Jyske Bank anbefaler køb af Nordea-aktien inden bankkoncernens regnskabsaflæggelse på onsdag. Danske Bank lukkede 2,0 procent højere i kurs 246, mens Jyske Bank steg 1,8 procent til kurs 361,5. Nordea steg 1,6 procent til kurs 81,8 kroner ØK tabte 3,3 procent til kurs 298, efter at Danske Equities sænkede sin anbefaling på ØK til ""hold"" fra ""køb"", hvilket skyldes en kursfremgang på mere end 30 procent over de seneste tre måneder. Luft under SAS' vinger SAS lukkede 6,2 procent højere i kurs 85,5, efter en positiv nyhedsstrøm mandag. Fra morgenstunden fik SAS gentaget sin købsanbefaling af Citigroup. Samtidig har SAS' marathonforhandlinger med kabinepersonalet båret frugt. I løbet af mandagen steg aktierne i de europæiske flyselskaber, da olieprisen tabte terræn. Neurosearch fik positive udmeldinger med på vejen fra investeringsbanken Carnegie. Dækningen af Neurosearch blev indledt tidligere i oktober med en købsanbefaling, og biotekselskabet fik sat en fair værdi (SOTP) på 278 kroner pr. aktie. Neurosearch lukkede 6,0 procent højere i kurs 177,5. Obligationer faldt Det danske obligationsmarked lukkede mandag med betydelige kursfald, da investorerne ikke fik inspiration fra makroøkonomiske nøgletal. Det gav spekulationer om rentepolitikken frit spil på begge sider af Atlanten.",2006-10-23T16:02:23+00:00,
https://www.dr.dk/nyheder/penge/danisco-revancherede-sig-lidt-efter-gaarsdagens-nedtur,"C20 indekset faldt 0,4 procent til kurs 360,54 i dagens første handel.Aktieboks: OMXC20-indekset Danske Bank trak godt ned, mens der var mindre stigninger til Group 4 Securicor og Topdanmark. Samtidig revancherede Danisco sig lidt for gårsdagens nedtur og åbnede 0,8 procent højere i kurs 423,5. Jyske Bank-analytiker Casper Albæk skrev efter tirsdagens regnskabspræsentation, at Danisco i store træk levede op til forventningerne med tallene for det afsluttede helår 2005/06, men selskabets forventninger til det kommende år skuffer. Analytikeren mener dog, at der kan være tale om konservative forventninger fra den nytiltrådte direktør Tom Knutzen. Casper Albæk gav Danisco en købsanbefaling og et 12 måneders kursmål på 540. Nordea op Danske Bank ned Nordea åbnede 0,4 procent højere i kurs 68, mens Danske Bank åbnede 0,6 procent lavere i kurs 213. Sent tirsdag har Credit Suisse genoptaget sin dækning af nordiske aktier. Det resulterede i to neutrale anbefalinger. Credit Suisse bemærkede, at de foretrækker SEB og Swedbank (Foreningssparbanken) fra Sverige. Group 4 Securicor begyndt onsdag med en fremgang på 0,6 procent til kurs 66,3, hvilket var største stigning i C20-regi. Group 4 Securicor, har fået en ordre fra NASA-ordre på op til 38,7 millioner dollar, oplyser den amerikanske rumfartsorganisation NASA. Wackenhut Services skal varetage brandsikkerheden på NASAs forskningscenter, Ames Research Center i Californien. Forsikringsaktier fortsatte op Der var onsdag morgen fokus på forsikringsaktierne efter nyheder om nye typer indboforsikringer, der vurderer præmien ud fra et nyt geografiske system. Topdanmark lå i spids med 0,9 procent højere i kurs 757, mens TrygVesta fra morgenen blev handlet 0,6 procent højere i kurs 337. Upåvirket af fodboldrygter Aktier i Parken åbnede 0,1 procent højere i kurs 900, efter at Ekstra Bladet skriver, at Jesper Grønkjær snart skal husere på fløjen i FCK. Det skal efter sigende koste 15 millioner kroner at få fodboldspilleren til klubben. Blandt sidepapirer åbnede støbepapemballageproducenten Brdr. Hartman med et forrygende tempo, da Brdr. Hartman steg 6,5 procent til kurs 165, hvilket dog skete med meget lav omsætning. Ejendomsudviklingsselskabet TK Development åbnede 3,4 procent højere efter tirsdagens nedtur.",2006-06-21T08:13:00+00:00,
https://www.dr.dk/nyheder/penge/danske-aktier-trodser-krisen-og-saetter-rekord,"De danske aktier er for alvor ved at genfinde formen oven på finanskrisen. De største aktier i C20-indekset lukkede tirsdag i 517,98. Dermed slog aktierne den hidtidige lukkerekord tilbage fra oktober 2007, fra før finanskrisen trak aktierne med sig ned. Men selvom aktierne nu tilsyneladende er tilbage i topform, så er det for tidligt at afblæse finanskrisen, vurderer chefanalytiker Michael Kongshaug, Danske Bank. Novo er størst For de danske aktiers succes skyldes nemlig især ét stort selskab i toppen, som har klaret sig godt. - Novo Nordisk er så stor, at den alene har en vægt på over 40 procent af indekset. Selskabet klarer sig fantastisk godt og trækker resten af aktierne med sig op, siger Michael Kongshaug. Men det danske marked har klaret sig bedre end de fleste aktiemarkeder i verden. Andre klarer sig også godt Det skyldes også, at der er flere af selskaberne i C20 ifølge Morten Kongshaug ikke er så konjunkturfølsomme og påvirkelige af hverken bank- eller eurokrise. Det er for eksempel fødevarevirksomheder som Carlsberg, Christian Hansen og Novozymes, som også har klaret sig godt.",2013-01-08T16:12:00+00:00,
https://www.dr.dk/nyheder/penge/saadan-klarede-de-stoerste-danske-aktier-2012,"Selskaberne i det danske aktiemarkeds superliga kaldes C20. De er de 20 mest handlede og lettest omsættelige aktier, der er på børsen. Smykkefirmaet Pandora er det selskab, der har oplevet den største stigning i 2012, mens Vestas har oplevet det største dyk. Herunder kan du se, hvordan de 20 selskabers aktier klarede 2012. 1) Smykkefirmaet Pandora: 149,82 procent. 2) Procent af sygeplejeartikler Coloplast: 70,45 procent. 3) Høreapparats- og headsetsproducenten GN Store Nord: 69,86 procent. 4) Ingredienskoncernen Chr. Hansen: 49,25 procent. 5) Transportkoncernen DSV: 41,79 procent. 6) Medicinalkoncernen Novo Nordisk: 41,08 procent. 7) Bryggerikoncernen Carlsberg: 37,82 procent. 8) Forsikringsselskabet Tryg: 36,19 procent. 9) Forsikringsselskabet Topdanmark: 35,20 procent. 10) Danske Bank: 31,80 procent. 11) Nordea: 27,42 procent. 12) Olie- og rederigiganten A.P. Møller-Mærsk A: 15,93 procent. 13) A.P. Møller-Mærsk B: 15,70 procent. 14) Industrikoncernen NKT Holding: 7,50 procent. 15) Høreapparatselskabet William Demant Holding: 1,11 procent. 16) Cementkoncernen FLSmidth og Co: minus 0,76 procent. 17) Telekoncernen TDC: minus 3,37 procent. 18) Enzymproducenten Novozymes: minus 9,22 procent. 19) Medicinalselskabet Lundbeck: minus 21,18 procent. 20) Vindmølleproducenten Vestas Wind System: minus 47,44 procent. Kilde: Spar Nord. Kurserne er trukket på den sidste handelsdag i 2012 klokken 11.30. /DR Nyheder/",2012-12-28T13:37:00+00:00,
https://www.dr.dk/nyheder/indland/storkoncerner-krise-hvilken-krise,"Mens væksten i verden i den grad mangler et skub fremad, lykkes det fortsat de største danske virksomheder at mase sig selv og indtjeningen uskadt gennem krisen. Det viser en analyse, som Jyllands-Posten har foretaget af de største danske virksomheder, som har aflagt regnskab for 3. kvartal. - Det er historien om virksomheder, der fortsat formår at forbedre deres indtjening, mens det er svært for alvor at skabe vækst i salget. Det er billigt for dem at finansiere sig, deres lønomkostninger stiger ikke, de er globale, opregner PFA's chefstrateg, Henrik Henriksen til Jyllands-Posten. Nove klarer sig bedst Sammentællingen, som Jyllands-Posten har foretaget, dækker selskaberne i indekset for de mest omsatte aktier, C20. I beregningen indgår ikke finansselskaberne. I snit har de øget deres overskud af driften med 16,7 pct. Størst fremgang har medicinkoncernen Novo Nordisk præsteret med en vækst på 40 pct., mens Vestas trækker modsat med et fald i driftsoverskuddet på syngende 52,2 pct. /ritzau/",2012-11-13T22:49:00+00:00,
https://www.dr.dk/nyheder/penge/boersdebutant-og-medicinalaktier-tog-teten,"C20-indekset endte 0,21 procent højere i 381,00, da især TrygVesta gjorde det godt med et plus på 2,7 procent til kurs 307. - Debuten i C20 er formentlig stærkt medvirkende til fremgangen. Der er nogen, der bare må have aktien i deres portefølje, efter den er blevet en del af indekset, sagde en handler til Direkt. Europæiske medicinalaktier i vejret Imens skød en lang række af de europæiske medicinalaktier i vejret, fordi amerikanske Pfizer vandt en patentretssag ved en føderal domstol i USA mod den indiske kopiproducent Ranbaxy. - Markedet er præget af Pfizer-dommen, som kan være relateret til medicinalsektoren og Lundbeck. Det er positivt, at det er originalproducenten, der vinder dommen, sagde en handler i løbet af formiddagen til Direkt. Lundbeck steg 1,2 procent til kurs 127,75 og Novo Nordisk lukkede ligeledes 1,2 procent højere i 347. Københavns Lufthavne faldt Derimod blev det hverdag for Københavns Lufthavne, der satte sig 8,2 procent til kurs 1956 efter pæne plusser i slutningen af sidste uge havde bragt aktien et godt stykke over den kurs australske Macquaries købstilbud lød, nemlig kurs 2000. - Jeg aner ikke, hvad der sker. Nogen taler om, at enkelte investorer fik indløst så mange aktier, at de blev nødt til at købe aktier på markedet. Jeg ved ikke, om det har noget på sig, men det ser mærkeligt ud, det, der foregår, sagde en handler. Live Networks op Modsat var stigningen i pay-per-view udbyderen Live Networks ikke en gåde. Plusset, der løb op i 11 procent til kurs 3,5, satte ind efter indgåelse af en samarbejdsaftale med VOD International med i alt 800 filmrettigheder. Som betaling modtager VOD 838.273 stk. aktier i Live Networks samt reklameplads for 7 millioner kroner. Reklamepladsen kan dog byttes til 1 millioner aktier. Rockwool i rekordkurs Rockwool nåede for første gang nogensinde kurs 600 efter et plus på 6,2 procent. - Der er ingen nyheder fremme, der driver aktien. Men Rockwool er underliggende en god case. Fra 1. januar træder et nyt EU-direktiv med skærpede energikrav i kraft, og det kan være sådan nogle ting, der er dukket op, sagde analytiker i Danske Equities Stig Frederiksen. Imens kunne Per Aarsleffs aktionærer glæde sig over et ganske flot årsregnskab med løfterige forventninger om et resultat før skat på 100 millioner kroner i 2005/06. Det skal sammenlignes med et overskud på 59 millioner kroner i det netop afsluttede regnskabsår.",2005-12-19T16:21:35+00:00,
https://www.dr.dk/nyheder/penge/pandora-lagde-boersen-sine-foedder,"Der var tale om en debut med brask og bram, da smykkefirmaet Pandora i dag havde sin første dag med fri handel på Københavns Fondsbørs. I løbet af dagen steg kursen med 25 procent fra 210 til 263. Dermed er firmaets markedsværdi i eftermiddag oppe på 33,7 milliarder kroner. Målt på størrelse er firmaet nu berettiget til en plads i det mest populære aktieindeks på Københavns Fondsbørs, C20, der indeholder de største og mest handlede aktier på børsen. 4500 ansatte verden over Pandora bliver dog tidligst en del af C20-indekset til juni 2011, vurderer analytiker i Sydbank Søren Løntoft Hansen Smykkefirmaet har efterhånden nogle år på bagen. Pandora blev stiftet i København i 1982, og i dag er der ansat mere end 4500 over hele verden, hvoraf langt de fleste - 3300 - arbejder i Thailand, hvor smykkerne fremstilles. Pandora havde sidste år en omsætning på 3,5 milliarder kroner og et driftsresultat på 1,6 milliarder kroner.",2010-10-05T15:33:00+00:00,
https://www.dr.dk/nyheder/penge/danske-aktiers-fald-aftager,"Aktierne herhjemme og på de store europæiske børser har i løbet af fredag formiddag rettet sig op. Således er indekset for landets 20 største virksomheder, C20, kun faldet med en procent. Det skal ses i forhold til fald på knap tre procent, da Børsen åbnede klokken ni. Maj måned har ellers givet forår på finansmarkederne. De har i stedet været præget af aktieindekserne røde tal, og farven rød har bredt sig fra Europa til hele verden, netop som alle ellers var begyndt at tale om forår, også på de finansielle markeder. Tabt syv procent Alene den sidste uge har de 20 største danske virksomheder tabt godt seks procent af deres samlede værdi. Dagens fald sker efter, at USA's børser lukkede med store tab, hvilket også gælder for Japan. Det er fortsat den europæisk krise, anført af lande som Grækenland. Spanien, Portugal og Irland, som skaber nervøsitet. Samtidig reagerer investorerne på politikernes ideer om øget regulering af den finansielle sektor.",2010-05-21T07:36:00+00:00,
https://www.dr.dk/nyheder/penge/aktiemarkedet-lukker-med-markante-tab,"De danske investorer blev mandag ramt af markante tab. På børsen i København svandt værdierne af alle de største selskaber efter skuffende tal fra det amerikanske arbejdsmarked. Det københavnske hovedindeks, C20, lukkede 3,0 procent lavere i niveauet 341,2. - Den negative stemning har grobund i både de skuffende amerikanske arbejdsmarkedstal i fredags og i et tysk delstatsvalg i weekenden, som var en stor lussing til Angela Merkels CDU-parti. Det forklarer aktierådgiver hos Nordea Jesper Bamberger. Markante fald Blandt bundskraberne på det danske marked var rederiet D/S Norden, landets største pengeinstitut, Danske Bank, og industrivirksomheden FLSmidth, som alle mistede over 5 procent af markedsværdien. Det var ventet, at det danske marked ville falde, da det ikke nåede at reagere på de skuffende amerikanske arbejdsmarkedstal, som blev udsendt sent i fredagens handelssession. Weekendens delstatsvalg i Tyskland har dog også spillet ind på faldet, mener Nordea. Tysk delstatsvalg påvirker - Årsagen til, at et tysk delstatsvalg overhovedet kan påvirke markederne, er, at CDU har ført kampagne på Merkels håndtering af gældskrisen, påpeger Jesper Bamberger. - Og investorerne tolker valgresultatet således, at Tyskland kan få svært ved at støtte op under redningen af PIIGS-landene, tilføjer han. PIIGS er en fællesbetegnelse for de gældsplagede eurolande Portugal, Irland, Italien, Grækenland og Spanien.",2011-09-05T15:18:07+00:00,
https://www.dr.dk/nyheder/penge/rentelaas-sender-asiens-aktier-i-vejret,"Der var glæde på de toneangivende børser i Asien her til morgen oven på USA's udmelding om, at landets centralbank vil holde renten tæt på nul de næste to år. Morgenens handel i Tokyo viste en stigning i Nikkei-indekset på 1,15 procent. I Hong Kong kunne man notere sig en stigning på 3,41 procent i Hang Seng-indekset i kølvandet på tirsdagens dramatiske fald på 5,66 procent. - Stemningen på markedet er endnu ikke stabiliseret, så selvom vi vil se lettelse på markedet i dag, så er der stadig en hård vej mod genopretning, siger Toshiyuki Kanayama, markedsanalytiker hos Monex. Også stigninger i Europa Det amerikanske Dow Jones-indeks lukkede tirsdag med en stigning på 3,98 procent oven på centralbankens udmelding, mens teknologi-indekset Nasdaq oplevede en stigning på 5,29 procent. Den kinesiske børs i Shanghai har onsdag morgen oplevet en stigning på 1,28 procent i SSE Composite-indekset. På de store børser i Europa var der tirsdag positive tal, da markederne lukkede, bortset fra Tyskland og Italien. Det toneangivende danske aktieindeks C20 steg med 2,14 procent.",2011-08-10T03:49:00+00:00,
https://www.dr.dk/nyheder/penge/c20-indtjeningen-buldrer-frem-i-aar,"I årets første ni måneder er indtjeningen efter skat for virksomhederne i C20-indekset fordoblet i forhold til samme periode sidste år. Det skriver Børsen lørdag. I alt tjente virksomhederne 33 milliarder kroner mere end i de første ni måneder af 2009, svarende til i alt lige over 68 milliarder kroner. Også i forhold til 2008, hvor finanskrisen ramte sent på året, er virksomhedernes indtjening nu i bedre gænge. I det første ni måneder af 2008 tjente virksomhederne i C20 65 milliarder kroner. Mærsk vejer tungt Det er naturligvis en sværvægter som A.P. Møller - Mærsk der med sine 23,8 milliarder kroner i indtjening i de første ni måneder i år, vejer tungt ind på tallene. Kæmperederiet havde et tab på 3,9 milliarder kroner i de første ni måneder af 2009, og den ændring betyder selvfølgelig meget for den totale indtjening. Virksomhederne tilpasser sig - Det er faktisk en langt bedre udvikling, end jeg havde regnet med. Der er ingen tvivl om, at de danske virksomheder har været dygtige til at tilpasse sig til de nye tider, siger Nils Thygesen, chefstrateg, Finansbanken. I følge Niels Thygesen, er de danske virksomheder meget globalt orienterede og fint eksponerede mod vækstmarkeder, samtidig med, at de har reduceret omkostningerne. - Skulle der komme en ny nedtur, står vi meget stærkere end tidligere, og der skal ikke meget fremgang til, før det slår hårdt igennem, siger Nils Thygesen.",2010-11-27T05:59:00+00:00,
https://www.dr.dk/nyheder/penge/rentesaenkning-loefter-danske-aktier,"De danske aktier åbner i pænt plus efter onsdagens amerikanske rentesænkning. Både Danmark og det øvrige Europa ventes at følge med og sænke renten i kølvandet på den amerikansk rentesænkning. Den amerikanske centralbank (FED) sænkede renten til 1 procent, og Den Europæiske Centralbank (ECB) ventes at følge efter i næste uge, vurderer Anders Matzen, chefanalytiker i Danske Bank. - Rentesænkningen vil skabe ro på markederne. Nu er de dårligt åbnede i Europa endnu, men vi kan se, at aktiekurserne i Asien er steget kraftigt, og det varsler en stigning her også. I takt med at der falder ro, vil spekulation mod kronen aftage, og det kan føre til en lavere rente herhjemme også, siger Anders Matzen. Han peger på, at ECB allerede har antydet en rentesænkning i begyndelsen af næste uge. Og umiddelbart efter åbningen på Københavns Fondsbørs var stemningen positiv. De toneangivende aktier i C20 indekset lagde ud med stigninger på cirka tre procent anført af Vestas og Carlsberg med stigninger på omkring ni og syv procent.",2008-10-30T08:42:00+00:00,
https://www.dr.dk/nyheder/penge/maersk-indhenter-det-tabte-og-sender-aktieindeks-i-rekord,"Det danske aktiemarked slutter ugen af med en rekordflot formkurve. Det toneangivende danske aktieindeks, C20 Cap, lukker således i rekordniveau med en stigning på 0,5 procent til 1068,83. Det er knap fire point over den hidtidige topnotering fra 1. februar. Forklaringen er revanche til Mærsk-aktierne, et løft til Pandora og regnskabsaktuelle DSV, der er med til at sende aktierne i vejret fredag. Aktierne i A.P. Møller-Mærsk havde endnu en god dag og har nu mere end indhentet det kurstab, selskabet indkasserede oven på sit årsregnskab onsdag. Der var ellers fortsat pres på fragtraterne i containermarkedet, men i positiv retning trak en stigning i olieprisen. Også smykkevirksomheden Pandora klarede sig pænt med et løft på 2,1 procent til 862,50 kroner trods ingen særlige nyheder. I indeksets top finder man endeligt også FLSmidth, der fortsatte de flotte takter fra torsdag, hvor selskabets årsregnskab gav et plus på mere end otte procent til aktien. Aktien steg yderligere 3,7 procent til 353 kroner. I bund er til gengæld de danske selskaber Dong med et fald på -0,9 procent, TDC med et fald på -0,8 procent og ISS med et fald på -0,8 procent. Dagen bød ellers på en blandet aktiestemning i Europa, hvor investorerne havde svært ved at vurdere, hvad præsident Donald Trumps løfter om en erhvervsvenlig skattereform i USA vil betyde i resten af verden. Råvareaktierne havde det dog godt, efter at lovende kinesiske eksportdata løftede priserne på blandt andet jern og stål. /ritzau/",2017-02-10T19:14:00+00:00,
https://www.dr.dk/nyheder/penge/danske-aktier-svinger-som-aldrig-foer,"Op og ned og op og ned..... De danske aktier har aldrig svinget så meget som i den seneste måned, hvor den globale finanskrise har raset. Det skriver Berlingske Tidende. En gennemgang, som Berlingske Research har foretaget, viser, at hele 5 ud af de 10 største kursfald på en enkelt dag på det toneangivende aktieindeks, C20, er kommet indenfor den seneste måned. Deriblandt de to største nogensinde i indeksets historie. Men i samme periode har C20-indekset også oplevet de 2 største kursstigninger på en enkelt dag, siden indekset over de mest handlede danske aktier blev født i juli 1989 under navnet, KFX-indekset. Vestas i med- og modvind Nogle af de store danske aktier har i den forløbne måned været mere svingende end andre. Aktionærer i vindmølleproducenten Vestas har oplevet, at deres aktier har været handlet helt nede i kurs 292 og helt oppe i kurs 628 i den forløbne måneds tid - der er 115 pct. i forskel på de to kurser. Rederiet D/S Nordens aktie har svinget fra kurs 168,75 til 345 i perioden - en forskel på 104 pct. FLSmidth-aktionærerne har set deres aktier svinge i intervallet 188,5 til 365 - en forskel på 94 pct. Og de mange aktionærer i Danske Bank har set deres aktie nede i kurs 87,75 og oppe i kurs 147,25 i løbet af den sidste måned, skriver Berlingske Tidende.",2008-10-17T12:56:00+00:00,
https://www.dr.dk/nyheder/penge/nationalbankens-enegang-sender-aktier-i-minus,"Umiddelbart så det godt ud, da ECB, Fed, Riksbanken, Bank of England og Bank of Canada samt den schweiziske centralbank sendte renter på nedtur og aktierkurser på optur. Kort efter klokken 14 gik det toneangivende danske aktieindeks, C20, i plus efter formiddagens nedtur, skriver Business.dk. Men kort efter oplyste Danmarks Nationalbank, at den indtil videre fastholder sit højere renteniveau, og det sendte fluks aktierne ned igen. - Vi havde håbet, at Nationalbanken havde fulgt med i den kooordinerede globale rentenedsættelse i dag, men som vi også havde frygtet det, så valgte Nationalbanken at fastholde reporenten på 5,0 procent, og dermed også at fastholde et markant udvidet rentespænd over for den eruopæiske centralbank, skriver cheføkonom i Handelsbanken Jes Asmussen i en kommentar. Rentefald kan ske snart Nationalbanken fastholder det højere renteniveau for at forsvare kronekursen, der var kommet under pres. Nu er kronen imidlertid overfor euro, og Jes Asmussen bider også mærke i, at Nationalbanken i en pressemeddelelse slår fast, at renten fastholdes ""indtil videre"" - et signal om, at rentenedsættelser fortsat kan kommer på tale når som helst.",2008-10-08T13:26:00+00:00,
https://www.dr.dk/nyheder/penge/genmabs-topchef-fratraeder,"Administrerende direktør Lisa N. Drakeman forlader med øjeblikkelig virkning biotekvirksomheden Genmab. Ny topchef i Genmab, som er med i indekset C20 over de vigtigste selskaber på Københavns Fondsbørs, bliver den nuværende forskningsdirektør prof. Jan G.J. van de Winkel. Tavst Selskabet vil ikke oplyse, hvad der er baggrunden for den pludselige meddelelse om, at Lisa N. Drakeman fratræder. Drakeman har som Genmab-chef været med til at rejse over en milliard dollar, svarende til ca. seks milliarder kroner, til selskabets aktiviteter. - Under Lisas vision og lederskab er Genmab blevet til et førende biotekselskab, siger Michael Widmer, formand for Genmab, i en fondsbørsmeddelelse. Flotte resultater Selskabet fremhæver også, at Genmab under Lisa Drakeman har gennemført biotekhistoriens største børsintroduktion i Europa og fået en international pris som bedste internationale biotekselskab i 2005. Desuden har man indgået samarbejde med en række medicinalvirksomheder og opnået godkendelse i USA og Europa for lægemidlet Arzerra. Jan van de Winkel har over 20 års erfaring inden for terapeutiske antistoffer. Han har været videnskabelig direktør i selskabet Medarex Europe, inden han var med til at stifte Genmab.",2010-06-15T10:59:34+00:00,
https://www.dr.dk/nyheder/penge/danske-aktier-slipper-med-skraekken,"Mandag lukkede det danske aktiemarked med et overraskende lille fald. Efter store fald torsdag og fredag på de europæiske aktiemarkeder var det i dag danske aktiers tur til at dykke. Men den store nedtur udeblev, og her til morgen åbnede børsen med et kursplus på 1,5 procent på det toneangivende C20 indeks. Ved åbningen mandag var faldet omkring 2,5 procent, men aktierne rettede sig hurtigt lidt. Efter 20 minutters handel var aktierne faldet med omkring 1,7 procent til kurs 397. Der var fald over hele linjen, undtagen i biotekfirmaet Novozymes. Faldet kom i kølvandet på nye bekymringer om de gældsplagede euro-lande, som fredag gav kurssmæk til de toneangivende europæiske aktieindeks. Også den fælleseuropæiske valuta, euroen, er under pres. Men den helt store nedtur er altså udeblevet. Mandag lukkede de toneangivende aktier i C20-indekset på Københavns Fondsbørs med et fald på kun 0,76 procent til kurs 400,8. I dag venter analytikerne et svagt kursfald på obligationerne, fordi investorerne i mindre grad søger en sikker havn fra aktiemarkedet.",2010-05-18T07:13:00+00:00,
https://www.dr.dk/nyheder/penge/aktierne-falder-stort-i-europa-og-usa,"Det blev en sort dag på de europæiske børser. I gennemsnit faldt aktiekurserne med godt fire procent på de største børser i Europa. I London, Europas største aktiemarked, gik kurserne ned med knap tre procent, mens faldet i Paris var godt fem procent. Kurserne i Frankfurt i Tyskland gik ned knap fire procent, mens aktiekurserne på børsen i Stockholm røg ned med 4,7 procent. - Det er typisk tegn på et nervøst marked. Kurserne drøner op og ned, men tendensen er klar. Den er negativ, siger Henrik Drusebjerg. I USA er handlen netop startet, og her er nedgangen fra Asien og Europa også at spore. Efter en times handel var kurserne gået ned med mellem 1,5 og 2,0 procent. Baggrunden for de mange fald på børserne er frygten for, at Grækenlands omfattende økonomiske problemer udvikler sig yderligere og får globale konsekvenser. Ifølge aktiestrateg Henrik Drusebjerg fra Nordea skyldes aktiedykket også en alt for langsom reaktion fra chefen for Den Europæiske Centralbank, Jean-Claude Trichet. - Vi havde håbet på, at Trichet ville komme ud med en meddelelse. Nu lukker børserne, men vi har stadig ikke hørt noget. Og det har medført en kraftig negativ reaktion på børserne, siger Henrik Drusebjerg. Hele ugen har været præget af en negativ stemning. Siden mandag har C20 smidt 11 procent.",2010-05-07T14:58:00+00:00,
https://www.dr.dk/nyheder/penge/nordea-og-flsmidth-ryger-ud-af-c20-indekset,"Det bliver med to nye ansigter i klassen, når der åbnes for handel med de danske eliteaktier 19. december. Fra og med den dato skiftes der ud i det såkaldte C20-indeks, der er de 20 mest værdifulde og omsatte aktier på den københavnske fondsbørs, Nasdaq Copenhagen. Det er Nets og Dong Energy, der efter at have gennemført børsintroduktioner tidligere på året, presser sig på til en plads i det fine selskab. Og de er begge sluppet igennem nåleøjet til fordel for Nordea og FLSmidth, der glider ud af indekset. Strømpil for aktiemarkedets bevægelser Det er ren teknik, der afgør, hvem der får lov at være med i C20-familien. Først udvælges de 25 aktier med størst markedsværdi, målt på tilgængelige aktier. Af dem udpeges de 20 aktier, der er omsat mest inden for de seneste seks måneder. Disse 20 aktier bruges blandt andet til at give en strømpil for aktiemarkedets bevægelser. De er grundlaget for det mest benyttede danske aktieindeks, C20 Cap, hvor aktiekurserne vægtes efter markedsværdi. Dog med den undtagelse, at hver enkelt aktie maksimalt må have en vægt på 20 procent. Undtagelsen er nødvendig, fordi Novo-aktien - der har den klart højeste markedsværdi - ellers kunne komme til at fylde alt for meget og trække indekset skævt. /ritzau/ FAKTA: Her er de danske danske eliteaktier A.P. Møller Mærsk A A.P. Møller-Mærsk B Carlsberg B Chr. Hansen Holding Coloplast B Danske Bank Dong Energy DSV Genmab GN Store Nord ISS Jyske Bank H. Lundbeck Nets Novo Nordisk B Novozymes B Pandora TDC Vestas Wind Systems William Demant Holding Kilde: Nasdaq Copenhagen",2016-12-07T09:25:00+00:00,
https://www.dr.dk/nyheder/penge/matas-haaber-blive-en-lille-folkeaktie,"Der er gode chance for, at den kommende Matas-aktie kan blive en folkeaktie - om end en lille en. Det spår kædens kommende bestyrelsesformand, Lars Frederiksen, i et interview med DR Nyheder. - Jeg tror såmænd nok der er mange almindelige danskere, der kunne få lyst til at købe en Matas-aktie. Nu bliver det jo en relativ lille aktie, så nok begræsent, hvor mange aktionærer vi får. Men det er klart, at vi da vil have en appel til den brede befolkning, siger Lars Frederiksen til DR. Den nye Matas-aktie kommer næppe i det prestigefyldte C20-indeks, da værdien ikke bliver høj nok. Og så er det alene hvor meget den handles, der afgør, om Matas-aktien kan få plads i C20-indekset. Matas vil ikke afvise potentialet, men understreger, at der ikke ligger en målsætning om en C20 placering. I hvert fald ikke lige nu. Har Matas C20 potentiale? - Det er er svært at sige, men det tror jeg ikke vil være tilfældet. Men går I efter at komme i C20? - Der er ikke nogen specifikke planer om det. Det handler jo også om handelsvolume. Det må fremtiden vise. Det er ikke et specifikt mål. Det er en af erhvervslivets tunge drenge, der skal føre Matas på børsen. Nemlig den tidligere adm. direktør i Chr. Hansen, Lars Frederiksen. Han indtræder som bestyrelsesformand i det børsnoterede Matas. Lars Frederiksen var en af drivkræfterne da ingredienskoncernen Chr. Hansen gik på børsen i maj 2010, og han kender derfor processen bedre end de fleste. En børsnotering, der i øvrigt blev en stor succes. For Lars Frederiksen blev det også en personlig succes - han scorede ifølge Dagbladet Børsen 200 mio. kr. på børsnoteringen af Chr. Hansen. Posten som adm. direktør forlod han tidligere i år. Nu ved vi så, at det var for at gå til den kapitalfondsejede Matas-kæde og hjælpe dem med også at få en succesrig børsnotering på plads. Den nye bestyrelsesformand er da også ret sikker på, at det er en stor styrke for Matas, at de allerede er et kendt brand i den proces der ligger foran dem. - Det er klart, at det, at Matas er et kendt navn for de fleste danskere også betyder, at der - forhåbentlig - vil være stor interesse for at bakke op om Matas i dets nye liv som børsnoteret selskab, siger Lars Frederiksen. Hvem går I så efter som aktionærer? - Dem, vi primært ser som aktionærer, er en blanding af institutionelle investorer, både i Danmark og i udlandet, plus selvfølgelig en række almindelige danske investorer, som kunne se en mulighed i en dansk detailhandelsaktie som en interessant investering. Matas har de senere år med stor ihærdighed opbygget Club Matas, der i dag har ca. 1,2 millioner kunder. Netop Club Matas er et stærkt kort for kæden i den kommende salgsproces, da den siger noget om et stærkt kundegrundlag, mener direktøren: - Der er over en million medlemmer i Club Matas. Det er vi rigtig rigtig glade for. Det er jo et bevis for hvor loyale kunderne er, og hvor stor tillid de har til selskabet, lyder det fra Lars Frederiksen. Vil I gøre noget for at målrette børsnoteringen direkte til klubmedlemmer? - Det ligger ikke specifikt i kortene. Men det er for tidligt at sige noget om. Der må vi vente og se når prospektet kommer. Hvem kunne have interesse i at sætte penge i jer? - Det kunne investorer, som kan se interesse i et selskab, der på trods af fiansiel krise og ustabilitet i verden, er i stand til at levere vækst år efter år, og som er veldrevet. Vi har god likvidiet og cash flow. Det er en meget veldreven virksomhed. Er det gunstige tider for en børsnotering? - Det er jo en kombination af om markedet ser fornuftigt ud, om virksomheden er klar til det og hvordan det udvikler sig. Ejerene har vurderet, at det var rigtige på nuværende tidspunkt. Det er ingen hemmelighed, at aktiemarkedet i 2012 var en smule under pres. Og derfor var det rigtigt at vente og gøre det nu. Generelt kan man sige, at der nu er medvind på aktiemarkedet - hvad det betyder for Matas må tiden vise. Det får vi først at se når hele processen er overstået. Hvornår falder det her på plads - og hvornår tiltræder du? - Jeg tiltræder i forbindelse med børsnoteringen. Normalt går der nok en måned eller to, men igen - det må tiden vise. Det vil modtagelsen af vores Intention to float (en melding til markedet om at man nu vil afprøve en børsnotering, red.) afgøre. Nu starter vi processen. Og så er vi interesseret i, at det går så hurtigt som overhovedet muligt. Hvad kunne bremse en børsnoteringen nu? - Uha, der er mange ting, der kan bremse en børsnotering. For eksempel hvis det viser sig, at der ikke er interesse eller hvis der sker noget på uforudset på aktiemarkedet, så vil det selvfølgelig have en konsekvens.",2013-05-31T12:47:00+00:00,
https://www.dr.dk/nyheder/penge/pund-og-rente-skraber-frygt-bunden,"Selv om det efterhånden er ved at være to uger siden at briterne overraskende valgte at stemme ja tak til at forlade EU, fortsætter stemningen med at være temmelig anspændt. Tidligere på ugerne var flere aktieindeks i hopla og på vej til at indhente det tabte - men idag, tirsdag, gik det så den anden vej. Det britiske pund skrabede tidligere tirsag bunden, da det ramte en kurs på blot 1,30 dollars, hvilket ikke er set lavere siden midt i '80erne. Tidligere i dag dykkede den ti-årige danske statsobligation for første gang ned under nullet - men mens lave renter er godt for dem, der skylder penge, er der faktisk ikke meget at juble over. Usikkerhed og frygt Det mener Jacob Graven, der er cheføkonom i Sydbank. - De ekstremt lave renter er helt grundlæggende et sygdomstegn for økonomien. De afspejler, at investorerne forventer en langvarig økonomisk krise, skriver han i en kommentar. - Selv om mange danskere glæder sig over de rekordlave renter, bør vi faktisk håbe på, at renterne kommer til at stige. Det vil nemlig signalere, at udsigterne for den globale økonomi er blevet bedre. Også det danske C20 Cap-indeks måtte tirsdag tage et hug på to procent, hvilket i skrivende stund er blandt de værste fald i Europa. Sidste uge varslede den britiske nationalbankchef, Mark Carney, en konsekvent pengepolitik fra nationalbanken, der er klar med markante rentenedsættelser for at holde de værste konsekvenser af briternes EU-farvel fra døren.",2016-07-06T11:55:00+00:00,
https://www.dr.dk/nyheder/penge/aktiemarkedet-begynder-med-stille-fald,"Mandag morgen bærer præg af svag aktivitet med julen for døren. De 20 største danske aktieselskaber samlet i C20-indekset begynder dagen 0,5 pct. nede i kurs 247,6. De europæiske fondsbørser følger samme udvikling som C20, og det franske CAC40-indeks er hårdest ramt. Vindmøllegiganten Vestas trodser markedet og stiger 1,6 pct. uden selskabsspecifikke nyheder. Afventer bankpakke - Vi åbner svagt negativt på en nyhedsfattig handelsdag uden den store volumen og aktivitet. Investorerne har fokus på de danske finansaktier og afventer nyt om regeringens bankpakke, siger Michael Lyngsø aktiehandler i Jyske Bank til RB-Børsen. Danske Bank åbner 1,9 pct. lavere i 51,8, mens Nordea falder 1 pct. til kurs 39. Den danske regering er parat til at indskyde 100 mio. kr. i danske banker. Det gigantiske beløb skal hjælpe bankerne ud af kreditkrisen, så almindelige bankkunder og virksomheder med en fornuftig økonomi fortsat kan få lån til huskøb og erhvervsprojekter. Det sagde finansminister Lars Løkke Rasmussen (V) i et interview med Jyllands-Posten lørdag.",2008-12-22T09:00:26+00:00,
https://www.dr.dk/nyheder/penge/danske-aktier-stiger-lidt-trods-usa-fald,"De toneangivende danske aktier faldt beskedent fra morgenstunden efter stort fald i USA - men lå efter en halv times handlen lidt over lukkekursen onsdag. Det danske aktieindeks C20 lå efter en halv times handel torsdag i et lille plus på 0,6 pct. Samtidig så tendensen ud til at være positiv, idet indledende fald på op til et par procent efterhånden blev skåret ned og vendt til plus. De danske aktier havde ellers ikke det bedste rygstød efter store fald i USA onsdag. Både Dow Jones-indekset og Nasdaq-indekset faldt med omkring fem procent, og siden fulgte et fald natten til torsdag på det japanske marked, der gik 5,3 procent ned. Til gengæld steg aktierne på den kinesiske børs. I Danmark var det flere banker, Vestas og Carlsberg, der især måtte ned i kurs. Til gengæld trak Topdanmark, Nordea-banken samt Lundbeck op, ligesom den vigtige A.P. Møller-Mærsk-aktie steg med seks procent fra morgenstunden.",2008-11-13T09:06:00+00:00,
https://www.dr.dk/nyheder/penge/lehman-skylder-danske-bank-41-mia-kr,"Danske Bank er en af de kreditorer, som har flest penge i klemme i den konkursramte amerikanske investeringsbank Lehman Brothers. Det skriver nyhedsbureauet Direkt. 4 milliarder Ifølge en liste over hvor mange penge kreditorerne mener, de har til gode i Lehman Brothers, har Danske Bank oplyst krav med sikkerhed, secured claim, som det hedder, på 800 millioner dollars eller næsten 4,1 milliarder kroner. Nummer 6 Dermed står Danske Bank som nummer seks på listen kun overgået af kendte navne som JPMorgan på førstepladsen med krav på 23 milliarder dollar, Fenway på andenpladsen med 3 milliarder dollar og Swedbank som nummer tre med 1,3 milliarder dollar. - Vi har hele tiden sagt, at vi ikke har haft forretninger med moderselskabet, men med en række datterselskaber under Lehman. Selv om vi er ganske komfortable med hensyn til at få vores tilgodehavende tilbage, så må vi også sige, at aktivernes værdi bevæger sig en smule i øjeblikket, siger pressechef i Danske Bank, Jonas Torp, til Direkt. Får pengene tilbage Han tilføjer, at Danske Bank forventer at få deres 800 millioner dollar tilbage. Danske Bank aktien ligger fredag eftermiddag til at tabe 2,6 procent af sin værdi. Det er blot et nøk mere end det ledende danske aktieindeks, C20.",2008-09-26T11:42:00+00:00,
https://www.dr.dk/nyheder/penge/redningsaktion-sender-aktier-i-rekord,"Det ledende danske aktieindeks, C20, lukkede fredag 6,8 procent højere i 398,80. Den højeste stigning nogensinde på én dag. Stigningerne har gjort de børsnoterede selskaber på Københavns Fondsbørs i omegnen af 80 milliarder kroner mere værd på en enkelt dag. Indtil i dag har rekorden for en stigning på en enkelt dag været på 5,1 procent, og dén rekord blev sat i 2002. Ny redningsplan Aktiernes himmelflugt kommer efter oplysningen om, at de amerikanske myndigheder brygger på endnu en redningsplan for de finansielle markeder. Aktieboks: Se C20-index - Der er jo ikke nogne konkret plan endnu. Det er alene den amerikanske finansminister og den amerikanske centralbankdirektør, som overfor ledende politikere i kongressen har luftet en plan om at redde den amerikanske finanssektor, siger Anders Matzen, chefanalytiker i Nordea. Skraldespand Planen går formentlig ud på at danne et skraldespandsselskab, der kan overtage de nødlidende obligationer, der er opstået som følge af nedturen på det amerikanske boligmarked. - Det her kan markere et vendepunkt for den finansielle krise, men det er ikke sådan, at alle problemer i den amerikanske økonomi så er løst. For boligmarkedet er fortsat svagt, og der er fortsat udsigt til lav vækst og stigende arbejdsløshed, men det finansielle system er ikke længere truet af nedsmeltning, siger Anders Matzen.",2008-09-19T14:31:00+00:00,
https://www.dr.dk/nyheder/penge/rentesaenkning-ingen-effekt-paa-danske-aktier,"Investorer på det danske aktiemarked er tilsyneladende så forsigtige, at de ikke lader sig imponere af en amerikansk rentenedsættelse. Det har i hvert fald indtil videre ikke haft nogen effekt på de danske aktier, at den amerikanske centralbank, Federal Reserve (FED)i går aftes sænkede den ledende rente med markante 0,75 procentpoint. Aktieboks: Lille fald i eliteindeks I det toneangivende C20 indeks på Fondsbørsen var aktieudsvinget her til morgen tæt på 0 med hældning mod et lille fald. Selv om det var forventet, at de positive nyheder fra USA også ville smitte af på det danske aktiemarked, så siger analytiker i Danske Bank, Mads Zink til RB-Børsen, at påskelukkedagene kan have stor indflydelse på dagens aktiemarked: - Investorerne vil ikke have for meget risiko på bøgerne op til påsken, hvor det danske marked jo er lukket torsdag og mandag, mens der er åbnet i f.eks. USA, siger Mads Zink. Stigninger på aktier i USA Nyheden om FED's sænkning af renten udløste i går store stigninger på det amerikanske aktiemarked. Det gjorde heller ikke situationen værre, at de to store amerikanske investeringsbanker Lehman Brothers og Goldman Sachs kom ud med et langt mindre tab i første kvartal end ventet. Også de asiatiske aktier fulgte her til morgen i hælene på de amerikanske aktier.",2008-03-19T09:20:15+00:00,
https://www.dr.dk/nyheder/penge/danske-aktier-stiger-fra-morgenstunden,"Økonomer og analytikere har været ved at falde over hinanden de seneste dage for at fortælle om den globale finansielle krise. Men krisestemningen har ikke forplantet sig til de danske aktier her til morgen. Aktieboks: Se C20-index Det toneangivende C20-indeks på Fondsbørsen steg fra morgenstunden med over en procent til 404,39. I går sluttede C20 ellers med et tab på 2,82 procent af værdien, og indekset lukkede i 400,15. Amerikanske aktier i nogenlunde form Også de amerikanske aktier red stormen af - Dow Jones-indekset for industriaktier steg med 0,13 procent, mens indekset for teknologiaktier Nasdaq faldt med 1,56 procent. Samlet gik de fleste europæiske aktier ned med mindst to procent mandag. Aktieindekset i Hongkong dykkede med fem procent. Den fornyede uro på aktiemarkederne kommer efter den amerikanske forbundsbank i weekenden greb ind med nedsættelse af diskontorenten. Og storbanken Bear Stearns måtte lade sig købe til spotpris af finanshuset JPMorgan Chase.",2008-03-18T08:47:00+00:00,
https://www.dr.dk/nyheder/penge/amerikansk-centralbank-saenker-renten-aktierne-stiger,"Den Amerikanske Centralbank sænkede den ledende rente til 3,5 procent med 75 basispoint. Der var ventet en rentesænkning på 50 basispoint. Og der var reaktion med det samme. Det toneangivende indeks på Københavns Fondsbørs C20 steg umiddelbart efter med over 3 procent. A.P. Møller-Mærsks A og B-aktier steg med henholdsvis 4,7 procent og 4,23 procent efter meddelelsen. Meddelelsen er da også meget vigtig, konstaterer chef for sales trading i Danske Bank, Mads Zink. - Det er ekstremt vigtigt for markederne, og det var lige, hvad der var behov for, påpeger han overfor RB-Børsen. Aktieboks: C20-indekset i dag Tegn på bekymring Handelsbankens cheføkonom Jes Asmussen mener, at den voldsomme rentenedsættelse fra den amerikanske centralbank viser handlekraft. Men det store spørgsmål er, om rentenedsættelsen er nok. - Grundlæggende er det positivt, at Fed (Den Amerikanske Centralbank, red.) reagerer så voldsomt, men på den anden side kan det også indikere, at problemerne i økonomien er større og dybere, end vi umiddelbart regner med, siger Jes Asmussen. - Der havde gået rygter i markedet om rentenedsættelsen, men størrelsen overrasker. Men det understreger graden af bekymring hos den amerikanske centralbank, at de reagerer så stort og mellem møderne. Vi skal tilbage til terrorangrebet i 2001 for at se noget tilsvarende, påpeger cheføkonomen.",2008-01-22T13:25:00+00:00,
https://www.dr.dk/nyheder/penge/usikker-start-paa-boersdagen,"De 20 største aktier på Københavns Fondsbørs åbnede tirsdag med et lille plus oven på mandagens bratte nedtur. Men efter knap en time vendte markedet igen, og C20-indekset lå kl. 10.25 1,4 procent lavere i 452,08. - Det japanske Nikkei-indeks foretog et rebound i løbet af natten, og de amerikanske futures indikerer fremgang i omegnen af 1 procent tirsdag morgen, men nervøsiteten ligger lige under overfladen, udtaler aktiehandelschef Mads Zink fra Danske Bank til RB-Børsen. Udsalg hos Danske Bank og Vestas Nervøsiteten gik især ud over Danske Bank- og Vestas-aktierne, som investorerne solgte godt og grundigt ud af. Danske Bank taber 2,5 procent til kurs 197,5, mens Vestas smider 2,7 procent. Største fald skulle findes i Genmab, som taber 5,3 procent til kurs 284,5. Det svenske OMXS30-indeks falder 0,9 procent, mens det norske OBX taber 1,2 procent. De store europæiske fondsbørser ligger med uensartede udsving. Store tab fredag og mandag Ejerne af de 20 førende danske aktier i C20 indekset tabte mandag samlet omkring 3,20 procent, eller 33 milliarder kroner, og lukkede i kurs 458,96. Det gik især ud over vindmøllekoncernen Vestas, hvor aktien tabte 7,2 procent til kurs 414. Også olie- og rederigiganten A.P. Møller-Mærsk stod til smæk med et fald på 5,1 procent til kurs 63.100. Rederiet Torm fik kappet 6,6 procent af værdien og sluttede i kurs 182,8.",2007-11-20T08:14:00+00:00,
https://www.dr.dk/nyheder/penge/c20-indekset-faldt-hele-dagen,"Aktieboks: C20 C20-indekset er kommet i et gevaldigt uvejr. Torsdag eftermiddag oplevede indekset sit største fald i over et år, da det ramte 487,1. Ifølge Børsens onlineavis, er der tale om det største fald på en enkelt dag i 14 måneder. Ud af indeksets 20 aktier, er det kun Danisco og Coloplast B-aktierne, som i øjeblikket er i et lille plus. Indekset, der består af de 20 største aktier på Københavns Fondsbørs, blev især påvirket af skuffende regnskaber fra Novozymes og Danske Bank. Tidligere på dagenfaldt de med henholdsvis 4,4 og 3,2 procent. De to aktier udgør tilsammen 30 procent af indekset. Også fald i Europa Også aktierne på de øvrige europæiske markeder faldt i løbet af dagen. Årsagen er nye bekymringer for det sekundære amerikanske marked for de såkaldte subprime-lån. Investorerne frygter problemer med tilbagebetalingerne. Det britiske FTSE 100 aktieindeks var torsdag eftermiddag faldet 1,6 procent til 6,291, mens det tyske DAX 30 indeks var gået 1,7 procent tilbage til 7475. Det franske CAC40 indeks lå 2,0 procent lavere i 5634.",2007-08-09T12:16:00+00:00,
https://www.dr.dk/nyheder/penge/gn-resound-salg-led-et-nyt-knaek,"Aktieboks: GN Store Nord på C20 Den danske GN-koncerns forsøg på at få solgt høreapparatselskabet GN Resound til schweiziske Phonak er nu definitivt slået fejl. Onsdag afgjorde en domstol i Tyskland, at fusionen fortsat ikke kan tillades. Dermed lykkedes det ikke for de to virksomheder at få ophævet et forbud, som de tyske konkurrencemyndigheder tidligere har nedlagt mod fusionen. Det fik Phonak til at trække sig fra forhandlingerne med GN. For stor indflydelse Sagen ved domstolen i Düsseldorf var et forsøg på at få en foreløbig godkendelse til fusionen, så man slap for en lang ventetid på den egentlige appelsag. De tyske myndigheder afviser at godkende fusionen, fordi de mener, at den vil skabe et såkaldt oligopol på det tyske marked, hvor en lille gruppe selskaber får for stor magt på markedet. Løsning inden året er omme Aktionærerne i GN Store Nord vil inden årets udgang blive præsenteret for en ny løsning på det kuldsejlede salg af GN Resound. Det fastslår bestyrelsesformand Mogens Hugo Jørgensen fra GN Store Nord over for RB-Børsen. - Vi vil kigge på alle de strategiske muligheder, der er. Men det er klart, at Resound ikke kan være i den her usikre situation særligt længe, så inden året er gået, vil der være fundet en løsning, sger Mogens Hugo Jørgensen.",2007-08-08T08:45:00+00:00,
https://www.dr.dk/nyheder/udland/efter-langt-nedtur-kinas-boers-snapper-frisk-luft,"Aktier i Kina lod sig torsdag trække op efter en god onsdag på børsen i New York, men handlende og analytikere maner til forsigtighed, for den generelle svækkelse af den kinesiske økonomi kan betyde mere turbulens i den kommende tid. Det førende aktieindeks i Kina steg torsdag med 5,34 procent. De europæiske børser stiger også pænt med omkring 2,5 procent, og det danske C20 Cap-indeks er oppe med knap tre procent midt på formiddagen. På Wall Street tog aktierne med knap fire procent et stort hop onsdag efter de seks foregående dage med raslende aktiekurser. Ingen amerikanske rentestigning Det lidt lysere syn på sagen kan være afstedkommet af, at en amerikansk rentestigning formentlig ikke bliver til noget i september. Der gættes blandt aktieanalytikere på, at den amerikanske forbundsbank ikke vil skride til en rentestigning lige nu, hvor verdens børser kører op og ned som en karrusel i tivoli. Det ville kun kunne bidrage til mere turbulens. Udsat på ubestemt tid Men der er fremdrift i amerikansk økonomi, og derfor kan en rentestigning næppe udsættes på ubestemt tid. Kina og andre af de såkaldte vækstøkonomier frygter, at en amerikansk rentestigning vil sætte endnu mere fart i kapitalflugten og sætte deres valutaer under fornyet pres. - Spændingerne (på børsmarkederne red.) er mere eller mindre blevet stabiliseret, men med de fortsatte udsving i vækstøkonomierne, så kan det ske igen, siger chefinvestor ved Philip Capital Management Ang Kok til Bloomberg News. Tabt næsten en tredjedel i værdi Den globale børsuro har på lidt over to uger kappet 8000 milliarder dollar (52.700 milliarder kroner) af aktieværdierne. En række valutaer i de nye økonomer er under stort pres, og råvarepriserne fortsætter med at falde til skade for lande, der er meget afhængige af råvareeksport. Det gælder for eksempel Brasilien. Kinas aktienedtur begyndte i juni, hvor aktierne tabte næsten en tredjedel i værdi. /ritzau/AFP",2015-08-27T09:44:00+00:00,
https://www.dr.dk/nyheder/politik/amerikanske-aktier-slutter-sig-til-blodroed-aktiedag,"Den globale aktiehandel startede med voldsomme fald på det kinesiske marked og slutter også i USA med røde tal. Det ledende S&P 500-indeks slutter i - 3,93 procent, Dow Jones dykker med 3,55 procent, og det IT-tunge Nasdaq mister 3,82 procent af dets samlede værdi, skriver Reuters. Dermed ender det amerikanske marked med samme røde bundlinje som det øvrige globale aktiemarked. Panikbølge fra Kina Nedturen på aktiemarkedet begyndte, da de to ledende kinesiske indeks lukkede med tab på mellem syv og ni procent. Så store tab er der ikke set på det kinesiske marked på en enkelt dag siden 2007. De voldsomme fald fra morgenstunden kombineret med den seneste tids økonomiske meldinger fra Kina, startede en panisk løbeild på aktiemarkederne verden over. Den dårlige stemning nåede også Europa, hvor de store børser lukkede med fald på omkring fem procent. Stort fald i Danmark Også det danske C20 Cap-indeks lukkede mandag med et fald på 4,7 procent, hvilket er det største fald nogensinde på en enkelt dag, siden indekset blev lanceret i 2011. Da de amerikanske børser åbnede mandag morgen, styrtdykkede Dow Jones indekset øjeblikkeligt med over 1000 point, hvilket svarer til otte procent. De amerikanske aktier nåede at rette sig en smule op, som dagen skred frem, men endte stadig med store fald på næsten fire procent. Samtidig nåede de samlede råvarepriser et historisk lavpunkt og har således ikke været billigere i 16 år. Prisen på en tønde råolie faldt blandt andet med yderligere 6,3 procent, skriver Reuters. /ritzau/Reuters",2015-08-24T21:01:00+00:00,
https://www.dr.dk/nyheder/penge/chefstrateg-om-dansk-aktiefald-det-er-panik,"Det har været en dårlig dag for aktieejere i hele verden. Også i Danmark er kurserne raslet ned: Da handlen lukkede på Fondsbørsen i dag, var det danske C20 Cap-indeks faldet med 4,7 procent. Det er det største fald på én dag, siden indekset blev oprettet i 2011. Men der er ingen grund til det fald, hvis man ser på, hvordan virksomhederne rent faktisk klarer sig, vurderer Henrik Drusebjerg, der er chefstrateg for investeringsbanken Carnegie. - Vores konklusion er, at det her er panik og ikke baseret på, hvad der reelt foregår i økonomierne, siger han. - Vi får nøgletal fra hele verden, der viser, at den vækst, vi ser, sådan set er okay. Det er ikke en fest, men det er ok. Bølge af panik fra Kina Dagens aktienedtur startede i Kina, hvor de største aktier faldt voldsomt, da børserne åbnede. - Det handler om, at vi har fået nogle væksttal fra især kinesisk økonomi, der peger på, at det går lidt langsommere, end man havde regnet med, vurderer Henrik Drusebjerg. Børserne i USA og Europa fulgte trop med store fald i aktiekurserne. Aktiemarkedet råber 'ulven kommer' Aktiekurserne er helt grundlæggende bestemt af, hvad de handlende vil give for en given aktie lige nu og her. Og kollektiv panik har flere gange før ramt markederne i situationer, hvor der ingen grund var til det. - Der er en tendens til, at der bliver råbt 'ulven kommer'. Og det er min vurdering, at det er dét, der sker denne her gang, siger Henrik Drusebjerg. /DR Nyheder",2015-08-24T16:50:00+00:00,
https://www.dr.dk/nyheder/penge/danske-aktier-sakker-bagud,"Danske investorere skal ikke regne med, at tidligere års stigningstakter på børsen herhjemme vender tilbage foreløbig. Tempoet i dag er kommet for at blive blandt danske aktier som helhed. - Vi er blevet alt for forvænte med tocifrede stigninger herhjemme, og nu er hverdagen for de danske aktier vendt tilbage. I Danmark har der været en overhyppighed af gode historier de seneste par år, som dels er båret frem af det danske aktiemarkeds specielle sammensætning, dels danskernes relativt sene opvågnen til at investere i aktier, siger aktiestrateg Morten Kongshaug, Danske Equities til Børsen. Det danske C20-indeks har siden årsskiftet kunnet præstere en vækstrate på 8,1 procent mens elite-indeksene i Tyskland, Frankrig og Spanien har haft tocifrede vækstrater. Også vore nordiske brødre-børser har overhalet os inden om og efterladt C20 med en smag af støv og baghjul i munden. På trods af at C20-indekset ikke oplever samme fremgang som de europæiske kolleger, så er indekset ikke helt stillestående af den grund, men snarere blot blevet mindre fantastisk, skriver Børsen.",2006-11-14T10:22:00+00:00,
https://www.dr.dk/nyheder/penge/tryg-barsler-med-ny-unik-forsikring,"Butikkernes tillægsforsikringer på tv, computere og hårde hvidevarer får nu en konkurrent i form af en ny form for forsikring fra Tryg Vesta. Nyheden får selskabets aktie til at tage teten på det danske C20 indeks med en stigning på 1,4 pct. I stedet for at tegne en forsikring på hvert nyt apparat, tilbyder Tryg deres kvarte million faste kunder, at forsikre hele molevitten mod 'funktionsfejl'. Uanset alderen på tv'et Den såkaldte Fejl- og Uheldsforsikring sikrer uanset alder samtlige af husstandens eletroniske apparater i fire år mod både uheld og funktionsfejl, mens købeloven kun dækker i to år mod funktionsfejl. Også rødvin i sofaen eller en flænge i kunstmaleriet bliver ifølge Tryg dækket af den nye forsikring, der koster 485 kr. om året med en selvrisiko på 1000 kr. Hver tredie dansker vælger i dag at supplere køb af elektroniske med en normal tillægsforsikring, og hver husstand bruger gennemsnitligt 6000 kr. om året på elektronik. Kilde: Børsens netavis",2006-10-12T09:49:05+00:00,
https://www.dr.dk/nyheder/penge/regnskab-sendte-lundbeck-ned,"De danske aktier lukkede med fald. C20 lukkede 0,3 procent lavere i 380,43. Inden åbningstid fik investorerne halvårsregnskab fra Lundbeck, hvilket gav et dyk i medicinalaktien. Ud på eftermiddagen fik de et GN Store Nord regnskab uden stor effekt. Lundbeck gled 4,3 procent lavere til lukkekurs 134, efter et skuffende halvårsregnskab, der viste et overskud på 572 millioner kroner før skat. Det skuffende resultat forklares med lagerreduktionerne af det antidepressive middel Lexapro hos Forest, men også øgede omkostninger spiller ind. Forventningerne til helåret blev fastholdt. GN sneg sig lidt op Medicinalkollegaen Novo Nordisk lukkede 1,1 procent lavere til kurs 418,5. GN Store Nord lukkede 0,3 procent højere i kurs 83. Selskabet havde som ventet større udgifter til salg, markedsføring og udvikling, hvilket betød en markant tilbagegang i GN Store Nords halvårsoverskud. Hertil kom tab fra det mislykkede forsøg med ""Try'n Buy"" på det amerikanske marked. ØK faldt trods pæne tal ØK faldt 0,2 procent til kurs 242,5 trods en regnskabsfremlæggelse sent tirsdag aften, der viste en større stigning i overskuddet end ventet. Samtidig annoncerede koncernen, at den fastholder forventningerne til 2006 og vil købe aktier tilbage. ØK er stadig en af de stærkeste vækst-cases på det danske marked, vurderede analytiker Stig Frederiksen fra Danske Equities og fastholdte sin købsanbefaling og hævede kursmålet til 274 fra 246.",2006-08-16T16:22:02+00:00,
https://www.dr.dk/nyheder/penge/smaa-danske-aktier-er-allerbedst,"De små og mellemstore aktier på Fondsbørsen fortsætter med at klare sig bedre end deres storebrødre i C20-indekset. I år er C20-aktierne faldet med 7 procent, mens de øvrige aktier på børsen er steget med 9 procent, skriver Berlingske Tidende. Trodser nedturen Dermed fortsætter de små aktier den gode trend, som kan spores tilbage til starten af 2002. Siden da er de mindre aktier steget med hele 237 procent og har dermed mere en tredoblet sin værdi, mens C20 indekset blot er steget 36 procent. De mindre aktier har dog også oplevet det største fald i maj og juni måneds aktiekrise, men stigningen op til krisen mere end opvejede faldet. - De små aktier steg pænt i årets første tre måneder, men de er så også faldet mere end de store under korrektionen i maj. Fortsat har de små klaret sig bedre end de store, men forskellen er ikke så markant som før set,"" siger aktiechef Hans Kjær fra Danske Capital til Berlingske. Konstant vækst Han mener også, at stigningerne i small cap-aktierne bygger på et mere realistisk fundament i dag end tidligere. - Der ser ud til at være kommet lidt mere realisme i tingene. Før steg de små aktier kraftigt, fordi mange små og private investorer købte op, og der var en stor tiltro til fortsatte kursstigninger. Den udvikling er ikke så markant som før, siger Hans Kjær til Berlingske Business.",2006-07-28T06:45:14+00:00,
https://www.dr.dk/nyheder/penge/aktiekurser-sendt-et-lille-skvulp-opad,"Aktierne på Københavns Fondsbørs blev handlet lidt højere. C20 steg 0,2 procent til 369,35 drevet af A.P. Møller-Mærsk, der var i fokus efter opkøbsrygter. Samtidig blev Vestas handlet højere efter afvisning af at have noget i klemme ""down under"". GN Store Nord tabte 0,3 procent til kurs 82,75. GN Store Nords headsetdivision, GN Netcom, har indgået en kontrakt med Verizon om levering af headset til Verizons bredbåndskunder. Det skriver AFX News. GN Netcom tager markedsandele fra konkurrenterne inden for Call Center & Office. Mærsk i opkøbsrygter A.P. Møller-Mærsk lukkede 1,6 procent højere i kurs 45.100. Rederikoncernens containerdivision Maersk Line kom i fokus, da markedsdeltagerne hviskede om et muligt opkøb af det tyske containerrederi Hapag-Lloyd. Rygterne blev dog afvist af flere analytikere som urealistiske. Jyske Bank blev handlet 1,2 procent lavere til kurs 322. Banken blev opjusteret af analytikerne Jakob Brink og Matti Ahokas fra Handelsbanken, der hævede kursmålet til 410 kroner Samtidig fastholdte analytikerne Aksel Tarras Madsen og Per Grønborg fra Danske Equities holdanbefalingen men hævede kursmålet til 341. Vestas har sit på det tørre Vestas steg 1,5 procent og lukkede i kurs 154,5. Vindmølleproducenten bliver ikke ramt af, at elproducent og storkunden Hydro Tasmania, er kommet i pengeproblemer. Det meddelte Thorbjørn Rasmussen, der er direktør for Vestas Asia Pacific, til RB-Børsen efter at det tasmanske selskab har gået tiggergang hos den lokale regering.",2006-07-26T16:11:00+00:00,
https://www.dr.dk/nyheder/penge/eksperter-tror-paa-stigende-aktiekurser,"Frem mod nytår vil både danske såvel som udenlandske aktier stige i kurs. Det vurderer flere eksperter overfor Berlingske Tidende. Det første halvår har været hårdt for specielt det danske C20 indeks, der i modsætning til resten af Europa rent faktisk står i negativ i forhold til årets begyndelse. Turen frem til nytår bliver en turbulent oplevelse, vurderer aktiechef og underdirektør Henrik Fænø fra Danske Capital til Berlingske Tidende, men turen vil slutte positivt: - Vi tror at aktierne slutter året højere. Den økonomiske vækst i Japan er overraskende høj. Europa klarer sig bedre, selv om det ikke er nogen vækstdynamo. Kina vil fortsat have meget høj vækst. Så der er masser af positive ting, og derfor tror vi på stigende kurser ude og hjemme resten af året, men også på sårbare markeder med store udsving, siger Henrik Fænø til Berlingske Business.",2006-07-03T06:33:00+00:00,
https://www.dr.dk/nyheder/penge/danmark-igen-sikker-havn-investorer-under-boersuro,"Den igangværende uro på de finansielle markeder har igen gjort Danmark til en sikker havn for investorer. De sælger ud af aktier og køber op i obligationer, og her står de danske realkreditobligationer i høj kurs. Efterspørgslen efter danske realkreditobligationer har derfor sendt kursen i vejret og renterne ned. På den 20-årige obligation med afdrag er renten sendt ned fra tre procent til 2,5 procent. På den 30-årige obligation er renten faldet med et halvt procentpoint til tre procent. Lå ikke i kortene Boligøkonom i Nordea Kredit Lise Bytoft Bergmann siger, at det ikke lige var, hvad der lå i kortene. - Det er en overraskende udvikling, som vi ikke lige havde i vores prognose. Der er obligationer i spil, som vi for blot få uger siden ikke troede skulle i spil igen, siger Lise Nytoft Bergmann til Ritzau. Det er blandt andet skuffende økonomiske nøgletal fra Kina, devaluering af Argentinas valuta og en generel svagere udvikling i vækstlandene, der har gjort investorerne nervøse. Aktier er faldet meget Børsuroen spredte sig mandag. Børser i udlandet lukkede med fald, og de danske toneangivende aktier i C20 Cap indekset fulgte trop med et fald på 2,4 procent. - Aktierne er faldet ganske meget, og derfor er danske realkreditobligationer kommet ind og spille en rolle igen, siger Lise Nytoft Bergmann. - Danske realkreditobligationer er rated med tre gange A. Hvis man er lidt af en mærkevaresnob, bliver de anset for at være et glimrende sted at placere sine penge, siger hun. Smitter ikke af på lån uden afdrag Uroen har foreløbig sendt de lange boligrenter på lån med afdrag ned. Det har ikke i samme omfang smittet af på lån uden afdrag, og lån med korte renter er i forvejen i bund. - De korte renter ligger i forvejen så lavt, at det er svært at få dem længere ned, siger Lise Nytoft Bergmann. /ritzau/",2014-01-28T08:32:00+00:00,
https://www.dr.dk/nyheder/penge/tirsdagens-aktier-sydbank-i-frit-fald,"Det var en generel negativ dag blandt de europæiske børser, hvor finanssektoren endnu engang var i fokus. C20 lukkede 0,5 pct. lavere i 418 hvor regnskabsrelevante Sydbank, Danske Bank og A.P. Møller - Mærsk var med til at cementere den sure stemning. - Det har været en meget svingende dag, hvor markedet har været usikker på, hvilken retning det skulle gå. Sydbank kom med et dårligere regnskab end forventet, og generelt har banksektoren været påvirket af internationale rygter og nyheder, som har været med til at trykke C20, udtalte chef for Sales Trading i Danske Markets Mads Zink. Per Wold-Olsen, bestyrelsesformand for Lundbeck, venter fortsat at kunne præsentere en ny topchef for medicinalkoncernen i starten af maj. Dermed venter han at kunne overholde den frist på to måneder, han har stillet sig selv til at finde en afløser for Claus Bræstup, som helt uventet sagde op. Endvidere aflagde Lunbecks konkurrent Wyeth tirsdag regnskab for første kvartal, hvor selskabet oplevede en stærk vækst i salget af det antidepressive præparat Effexor. Lundbeck steg 1,1 pct. til kurs 111,8. Den internationale finanskrise kan sætte gang i en regulær opkøbsbølge i rederibranchen. Finanskrisen har fået bankerne til at stramme grebet over for rederierne, hvilket kan sende mindre, ustabile rederier i krise, mener topchef Klaus Kjærulff fra det danske tankskibsrederi Torm. - Man kan ikke afvise, at bankerne har strammet grebet for, hvor meget man kan belåne sine skibe eller sine værdier, hvilket gør, at mindre rederier kan komme i en likviditetskrise. Det kan betyde, at der kommer ting til salg, som vi kan kigge på, udtalte Torms CEO Klaus Kjærulff. Torm-aktien steg 4,6 pct. til 161. Containerraterne står foran et yderligere fald på grund af et stigende misforhold mellem udbud og efterspørgsel for containerrederierne. Det mener den hollandske storbank ING, og derfor sænker analytiker Axel Funhoff sit kursmål på aktierne i A.P. Møller-Mærsk til 48.000 kr. pr. aktie fra tidligere 53.000 kr. Aktien oplevede et fald på 1,2 pct. til kurs 49.500. Sydbank aflagde tirsdag middag regnskab for første kvartal 2008, hvor banken fastholder sin 2008-prognose. Basisresultatet før nedskrivninger faldt til 360 mio. kr. fra 422 mio. kr. i 1. kvartal 2007. - Regnskabet og forretningsudviklingen vurderes som tilfredsstillende, skriver Sydbank-ledelsen i kvartalsregnskabet. Aktien oplevede C20s største fald på 4,7 pct. til 176. Danske Bank lukkede også lavere, med et fald på 1,2 pct. til kurs 171,3 og ligeledes gjorde Nordea med et fald på 1,3 pct. til 77. Vestas steg 2 pct. til kurs 522. Vestas har indgået en lejeaftale, der løber over ti år, med det svenske ejendomsselskab Catena på en kontorejendom i Svågertorp i nærheden af Malmø. Den amerikanske investeringsbank Morgan Stanley sænkede sit kursmål på SAS-aktien til blot 30 skr. fra 59 skr. Det fik SAS til at dykke 4,1 pct. til kurs 41,7.",2008-04-22T15:22:08+00:00,
https://www.dr.dk/nyheder/regionale/midtvest/vestas-aktie-i-himmelflugt-trods-milliardunderskud,"Der er atter ved at komme vind i sejlene hos danske Vestas. Vindmøllekoncernens aktie steg onsdag med 13,1 procent på fondsbørsen på trods af et blodrødt kvartalsregnskab, som blev præsenteret tidligere på dagen. Milliard-underskud Vestas kom ud af første kvartal 2013 med et underskud før skat på 1,1 milliarder kroner - det er imidlertid en halv milliard bedre end i første kvartal 2012. - Selv om regnskabet ser ringe ud, når man i første omgang ser resultatet, så er der altså nogle vigtige elementer, som peger i den rigtige retning, siger Sydbanks Vestas-analytiker, Jacob Pedersen, til Ritzau. Blandt andet har selskabets ledelse løftet en del af sløret for den kommende ordreindgang. Og det har fået investorerne til at reagere positivt, mener analytikeren. Flere ordrer på vej - Men det er ikke kun det, der rykker for Vestas efter min opfattelse. Dog tyder det på, at der er flere ordrer på vej fra USA, og det reagerer investorerne altså positivt på, siger han og tilføjer: - Dernæst er der nogle pengestrømme, som rigtigt mange havde forventet ville være meget værre, end de rent faktisk er. En Vestas-aktie koster nu 59,85 kroner, hvilket er den højeste pris siden marts sidste år. Seks procent I de første minutter efter det ledende aktieindeks C20's åbning onsdag morgen steg aktien med små seks procent. Investorernes skulderklap til vindmølleselskabet er dog ikke det samme som, at selskabet for alvor har fået vendt skuden, vurderer Jacob Pedersen: - For hvert kvartal ser vi indikationer på, at Vestas er ved at arbejde sig ud af selskabets problemer. Men min største bekymring er stadig, om ordreindgangen kommer nok op i tempo. - Vi er dog inde i en periode, hvor sektoren ser ud til at skubbe lidt mere gang i ordreindgangen, og det skulle gerne komme Vestas til gode.",2013-05-09T06:00:00+00:00,
https://www.dr.dk/nyheder/penge/onsdagens-aktier-lundbeck-til-bunds,"Onsdagen var generelt præget af en positiv stemning, hvilken fik et ekstra løft af det amerikanske ISM-erhvervstillidsbarometer for servicesektoren, som steg mere end ventet. Ved dansk lukketid lå de tre europæiske storbørser med stigninger på 1,4 - 2 procent. C20 lukkede 1,3 procent højere i 430,11, understøttet af A.P. Møller Mærsk samt Vestas, som steg 3,12 procent til kurs 529. Voldsom modgang Lundbeck oplevede voldsom modgang i onsdagens handel, efter at selskabets koncernchef Claus Bræstrup opsagde sin stilling og træder tilbage. Endvidere fik aktien nedjusteret sit kursmål til 129 kr. fra tidligere 157 kr. af det schweiziske finanshus Credit Suisse. Lundbeck blev tirsdagens store taber i C20 regi og smed 6 procent til kurs 106. - At Lundbecks topchef Claus Bræstrup onsdag valgte at forlade den danske medicinalgigant øjeblikkeligt kan skyldes intern uenighed om den fremtidige strategi og tvist om selskabets pipeline. Det påpegede Sydbanks Lundbeck-analytiker Rune Majlund Dahl overfor RB-Børsen. Flad bundlinje NKT aflagde onsdag regnskab, hvor forventningerne til 2008 var det svage punkt. NKT venter, at udviklingen på bundlinien bliver flad i 2008. Aktien oplevede svag fremgang i den indledende handel, men blev derefter handlet ned, og endte onsdagen 1,8 procent lavere i kurs 351. Jyske Bank fastholder dog en købsanbefalingen af NKT-aktien. - 2007-tallene var en anelse dårligere end ventet. Det er nogle meget konservative forventninger til 2008, hvilket primært skyldes, at forventningerne til NKT Cables er lavere end ventet. Prognosen er meget konservativ - måske mere end ventet af markedet - og derfor bliver aktien sendt ned, siger chef for sales trading i Danske Bank, Mads Zink. Mærsk steg A.P. Møller - Mærsk steg 3,2 procent til kurs 51.400. Fire måneder efter at Nils Smedegaard Andersen tiltrådte som ny topchef for A.P. Møller - Mærsk, siger han nu, at containerrederiet er klar til nye opkøb, hvis den rigtige mulighed viser sig. Det skriver shippingavisen Lloyds List onsdag. Danske Bank oplevede også modgang og endte 2,8 procent lavere i kurs 179,5, efter at bankens aktier blev handlet uden rettighed til udbytte på 8,5 kr. efter tirsdagens generalforsamling. Nordea steg 1,4 procent til 73,8. SAS fik luft under vingerne Aktierne i luftfartsselskabet SAS fik luft under vingerne i torsdagens handel og lukkede 4,8 procent højere i kurs 43,4 kr. Det skete efter, at den amerikanske investeringsbank Goldman Sachs har set sig lun på det britiske lavprisflyselskab EasyJet, som fik løftet anbefalingen til køb fra neutral. Novo Nordisk er ved at udvide faciliteterne ved medicinalkoncernens hovedkvarter i Princeton, New Jersey. Ny bygning Koncernens har leaset en ca. 75.000 kvadratmeter stor kontorbygning, der kan huse op til 400 medarbejdere. Aktien steg 1 procent til 336. ALK-Abello, som producer af allergivacciner, aflagde årsregnskab for 2007. Selskabet kunne for helåret 2007 fremvise et overskud fra driften der var marginalt bedre end analytikernes forventninger og i overensstemmelse med selskabets egne forventninger. ALK-Abello steg 1,4 procent til kurs 570.",2008-03-05T16:25:37+00:00,
https://www.dr.dk/nyheder/udland/aktiekurserne-rasler-ned-efter-valg-i-italien,"Det komplicerede italienske valgresultat, hvor centrum-venstre-koalitionen fik kontrol med underhuset, men ikke har mandater nok til at opnå flertal i Senatet, skaber fornyet uro om gældskrisen i eurozonen. - Aktiekurserne reagerer temmelig kraftigt negativt på det italienske valgmorads, som det ser ud til at ende med. Flere steder i Europa er aktiemarkederne nede med 2-3 procent, siger Henrik Drusebjerg, seniorstrateg i Nordea. I Danmark er C20 Cap-indekset her til morgen faldet med 1,4 procent siden Fondsbørsens åbning kl. 9.00. Det paneuropæiske Euro Stoxx-indeks dykkede i løbet af en time med hele 2,6 procent, det franske CAC40 med 2,3 procent, mens engelske FTSE100 og tyske Dax har oplevet fald på 1,4 og 1,9 procent. Også globalt reagerer børserne i med røde tal. I Tokyo gik Nikkei-indekset tilbage med 2,3 procent, hvilket er det største tab i mere end en måned. En naturlig konsekvens Ifølge Henrik Drusebjerg er det ikke overraskende, at aktiemarkederne reagerer så kraftigt på det italienske valg. - Det er en naturlig konsekvens, når den tredjestørste økonomi i Europa står i en så usikker situation. Den refomlinje, som er sat i gang under Mario Monti, må vi formode er sat på hold i en periode. Før aktiemarkederne falder til ro, er italienerne nødt til at finde en holdbar politisk situation, mener Henrik Drusebjerg: - Nu er vi nødt til at få en indikation af, hvad italienerne har tænkt sig. Betyder det nyvalg, så man vil få en hurtig afklaring? Eller går de tilbage til en teknokratregering, der vil fortsætte reformsporet? Det er helt afgørende for aktiemarkedernes reaktion.",2013-02-26T10:00:00+00:00,
https://www.dr.dk/nyheder/udland/aktiekurser-rasler-ned-efter-valg-i-italien,"Det komplicerede italienske valgresultat, hvor centrum-venstre-koalitionen fik kontrol med underhuset, men ikke har mandater nok til at opnå flertal i Senatet, skaber fornyet uro om gældskrisen i eurozonen. - Aktiekurserne reagerer temmelig kraftigt negativt på det italienske valgmorads, som det ser ud til at ende med. Flere steder i Europa er aktiemarkederne nede med 2-3 procent, siger Henrik Drusebjerg, seniorstrateg i Nordea. I Danmark er C20 Cap-indekset her til morgen faldet med 1,4 procent siden Fondsbørsens åbning kl. 9.00. Det paneuropæiske Euro Stoxx-indeks dykkede i løbet af en time med hele 2,6 procent, det franske CAC40 med 2,3 procent, mens engelske FTSE100 og tyske Dax har oplevet fald på 1,4 og 1,9 procent. Også globalt reagerer børserne i med røde tal. I Tokyo gik Nikkei-indekset tilbage med 2,3 procent, hvilket er det største tab i mere end en måned. Ifølge Henrik Drusebjerg er det ikke overraskende, at aktiemarkederne reagerer så kraftigt på det italienske valg. - Det er en naturlig konsekvens, når den tredjestørste økonomi i Europa står i en så usikker situation. Den refomlinje, som er sat i gang under Mario Monti, må vi formode er sat på hold i en periode. Før aktiemarkederne falder til ro, er italienerne nødt til at finde en holdbar politisk situation, mener Henrik Drusebjerg: - Nu er vi nødt til at få en indikation af, hvad italienerne har tænkt sig. Betyder det nyvalg, så man vil få en hurtig afklaring? Eller går de tilbage til en teknokratregering, der vil fortsætte reformsporet? Det er helt afgørende for aktiemarkedernes reaktion, siger han.",2013-02-26T09:10:00+00:00,
https://www.dr.dk/nyheder/penge/stort-kursdyk-til-lundbeck,"Mandag morgen dykker Lundbeck aktien efter dårlig fase III test for alzheimer medikamentet Flurizan. 'Aktieboks: C20-indekset Det danske C20 indeks falder marginale 0,1 procent til 425,3. Imens er tendensen positiv på de tre store europæiske fondsbørser. Yderligere stiger A.P. Møller - Mærsk 0,35 procent efter opjusteret anbefaling fra den franske storbank Societe Generale. Lundbeck afskriver 481 millioner Lundbeck fremviste mandag morgen negative testresultater og afskrivninger på 481 millioner kroner, hvilket medfører et kursdyk på 7,5 procent til 111. Lundbeck er kastet ud i en regulær krise, efter at data fra et fase III-forsøg med det nyindkøbte Alzheimermiddel Flurizan ikke viste den ønskede effekt. Fase III-testen mindsker sandsynligheden for, at Flurizan når markedet. Dermed ser midlet ikke ud til at blive den storsællert, som selskabet havde forventet og håbet på. Små plusser til Vestas og Danske Bank Danske Bank åbner 0,2 højere i 138,3. Topchef Peter Straarup blev interviewet i fredags af Financial Times. Peter Straarup vurderede, at fokus er på en fuld integration af det finske opkøb i 2006, Sampo Bank. Samtidig vil Danske Bank de kommende år fokusere på den organiske vækst i Norden og udvikle forholdet til kunderne. Vestas stiger 0,2 procent til 632. Konkurrenten Suzlon har problemer i USA, skriver Wall Street Journal. Enkelte vindmøller har undladt at producere nok strøm på grund af uforenelighed med det amerikanske elnet i forhold til det indiske, som er en lavere frekvens. Vestas-investorerne fik regnskabstal fra konkurrenten Repower, som har Suzlon og Areva i sin storaktionærkreds. Repower venter en omsætning på 1,1 milliarder euro i 2008/09 med en driftsmarginal (EBIT) på 5,5-5,6 procent Repower venter en omsætningsvækst på 40-50 procent i 2009/10. SAS fortsætter tilbagegang Carlsberg stiger 0,32 til 463,5. Bryggerikoncernen presses af stigende råvarepriser og analytikerne mener, at Carlsberg må vælte omkostningerne over på forbrugerne, skriver Dagbladet Børsen. SAS fortsætter den seneste tids tilbagegang og åbner 4 procent lavere i 23,9. Siden sidste sommers strategiplan, har luftfartskoncernen været igennem hårde tider. Dette har dog tilsyneladende ikke påvirket de langsigtede økonomiske målsætninger, og ledelsen fastholder strategiplanen, skriver Dagbladet Børsen.",2008-06-30T08:09:26+00:00,
https://www.dr.dk/nyheder/penge/optur-blev-til-nedtur-paa-boersen,"Det blev til en negativ i dag i C20-regi efter tirsdagens solide optur på godt 2,8 procent C20 lukkede 1,9 procent lavere i 445,12, hvor specielt bankaktierne samt Vestas, som faldt 3,5 procent til 668, var med til at sætte sit negative præg på indekset. Også tirsdagens rederivindere måtte øjne en tilbagegang. Finanssektoren røg endnu engang i modvind. Denne gang skete det, efter at den amerikanske investeringsbank Morgan Stanley offentliggjorde et dårligere regnskab for andet kvartal, end markedet havde ventet. Fortsat problemer i finanssektor Endvidere venter Goldman Sachs fortsatte problemer for finanssektoren. Goldman Sachs venter først, at den negative udvikling er vendt i begyndelsen af næste år, og at bankerne vil foretage yderligere aktiemissioner for 65 milliarder dollar, hvilket er udover de 120 milliarder dollar, som bankerne allerede har rejst i ekstra kapital. Danske Bank oplevede et fald på 2,8 procent til 148,8 kroner, mens Nordea smed 2,4 procent til kurs 71,5. Analytikerne hos Standard & Poor's Equity Research sænkede selskabets anbefaling af aktierne i rederiet D/S Torm til ""hold"" fra tidligere ""køb"". Torm oplevede en solid fremgang i tirsdagens handel, efter at selskabet opjusterede forventningerne til 2008. Aktien lukkede 0,6 procent lavere i 169,5. De øvrige rederier, som også oplevede medgang tirsdag grundet opjusteringer og stigende fragtrater, oplevede ligeledes en knap så positiv udvikling i dag. A.P. Møller - Mærsk faldt 2 procent til 58.900, mens D/S Norden faldt 0,9 procent til 542 kroner Tilladelse til elnet Norges Statnett og det danske Energinet.dk oplyste i dag i en pressemeddelelse, at der nu søges om tilladelse til at trække et kæmpestort elkabel mellem Jylland og det sydlige Norge. Forbindelsen får en kapacitet på 600 megawatt og kommer til at koste 2,8 milliarder danske kroner. Ordren vil efterfølgende være af en type, som NKT Cables vil byde sig ind på. NKT fulgte dog den negative stemning og faldt 2,1 procent til 394,5. IC Companys steg 3,1 procent til kurs 181,5, efter den svenske modekoncern H&M aflagde halvårsregnskab, der var bedre end ventet. Ud fra H&M's halvårsregnskab kan man vurdere, hvordan det går for tøjbranchen i Danmark, udtalte aktieanalytiker Brian Rathje fra Gudme Raaschou Bank. Gode tal fra H & M H&M afleverede også salgstal for maj, som har været en særligt god måned for H&M. Brian Rathje vurderer derfor, at også danske IC Companys ligeledes har haft en god maj. Det hårdt plagede luftfartsselskab SAS får sænket sit kursmål af det amerikanske finanshus Morgan Stanley, som giver et kursmål på 26 skroner Det tidligere kursmål lød på 30 skroner På børsen i Stockholm lå SAS i 42,1 skroner ved dansk lukketid. Morgan Stanleys anbefaling er fortsat den negative ""undervægt"". Endvidere vil SAS få brug for en aktieemission til at finansiere en fornyelse af flyflåden fra 2012, vurderede investeringsbanken Carnegie, som har sænket sine estimater for SAS markant. Aktien lukkede 4,5 procent lavere i 31,8 kroner i dagens C20-tabere blev Novozymes, som faldt 4,6 procent til 476 og Carlsberg, som endte 4 procent lavere i 480 kroner.",2008-06-18T15:25:04+00:00,
https://www.dr.dk/nyheder/penge/vestas-aktien-i-hopla,"Det var en yderst positiv afslutning på ugen for C20, som lukkede 1,8 procent højere i 460,29. Vestas kom endnu engang i fokus efter en markant opjustering af investeringsbanken UBS. Men der var også plads til rygter om potentielle opkøbere til Daniscos sukkerdivision. Vestas står til flere stigninger Aktierne i den danske vindmøllekoncern Vestas steg fredag 6,1 procent til kurs 660, hvilket sendte aktien mod det højeste niveau nogensinde. I næste uge afholder den amerikanske vindmølleorganisation AWEA sin årlige vindmøllekonference i Houston, hvilket får investorerne til at sætte næsen op efter positivt nyt, vurderer Danske Bank. Endvidere blev kursmålet på Vestas-aktien løftet til 770 kroner fra 630 kroner af UBS med en købsanbefaling. Yderligere modtog Vestas en ordre på i alt 37 stk. V90-2,0 MW-vindmøller til Les Rotes y Monclues-projektet i Spanien. Ordren er modtaget fra Eolia Renovables, som er et af de største selskaber inden for den spanske sektor for vedvarende energi. To bejlere til Daniscos sukkerdivision Den franske sukkerproducent Tereos bekræftede, at den håber at købe Daniscos sukkeraktiviteter. Den anden potentielle køber er tyske Nordzucker. Oplysningerne fik Danisco-aktien til at stige 4,5 procent til kurs 373. Danisco Sugar er interessant for Tereos, da størsteparten af Daniscos aktiviteter ligger i Skandinavien og de baltiske lande, hvor Tereos ikke i øjeblikket har nogle aktiviteter. Tereos har sukkeraktiviteter i Europa og Sydamerika og påstår selv at være den største spiller i Frankrig og Tjekkiet. Selskabet er endvidere en markant europæisk spiller inden for stivelser, alkohol og ethanol. - Vi kan bekræfte, at vi gerne vil købe Danisco Sugar, og vi er klar med vores endelige bud i medio juni, sagde en talsmand for Tereos til nyhedssiden Foodnavigator.com. Talsmanden påpegede, at Danisco endnu ikke har meddelt, hvorvidt selskabet satser på et salg frem for en selvstændig børsnotering. FLSmidth tæt på stor ordre FLSmidth bekræftede forhandlinger om levering af udstyr til russisk cementfabrik, men ordren er ikke i hus endnu, understregede selskabet. Hvis og når aftalen bliver bindende, vil vi omgående oplyse markedet herom, skrev FLS. Selskabet bekræftede ydermere, at man løbende forhandler med mange potentielle aftaler på det globale marked. Aktien steg 4,6 procent til kurs 575. A.P. Møller på ret kurs A.P. Møller - Mærsk har kursen sat direkte mod et rigtig stærkt andet kvartal, mener David Hallden fra finanshuset Cheuvreux. - Flere data peger på et stærkt andet kvartal. Olieprisen fortsætter mod nye højder, og konkurrenten Neptune Orient Lines melder om stigninger i raterne på 14 procent i april. APM's olieproduktion stiger, mens flåden i Maersk Line samtidig vokser mindre end markedet. Det betyder, at eksponeringen overfor stigninger i olieprisen er svunget fra negativt i 2007 til neutralt i første kvartal 2008 og positivt fremover, uddyber David Hallden. Aktien lukkede 2,4 procent højere i 59.800. SAS oplevede en fremgang på 1,4 procent til kurs 36,8, efter olieprisen faldt markant tilbage. Det var dog en væsentlig mindre stigning sammenlignet med de øvrige europæiske luftfartsselskaber, som steg 3 - 10 procent",2008-05-30T15:25:00+00:00,
https://www.dr.dk/nyheder/penge/maersk-drev-boersmarked-op,"Mærsk i kurshop trak C2 De danske aktier endte onsdag med et flot plus. Det skete efter store udsving i den sene handel. Men A.P. Møller-Mærsk satte ind med en slutspurt og var drivkraft bag en C20 fremgang på 1,1 procent til 405,12. A.P. Møller-Mærsk lukkede 4,2 procent højere i kurs 52.000 efter et skulderklap fra finanshuset Carnegie. Ifølge Carnegie opjusterede Drewry Shipping Consultants prognosen for fragtraterne for 2006-08 med 2,1-3,3 procent og noterede, at rederikoncernen er ""ovre det værste"". Carnegie gentog sin anbefaling ""outperform"" og kursmålet på 56.000-60.000 kroner pr. aktie. Novo svagt fald En anden af de rigtig tunge aktier i C20 indekset, Novo Nordisk, faldt 0,6 procent til kurs 432,5. De defensive medicinalaktier fik ellers en positiv nyhed, da GlaxoSmithKline vandt en halv sejr ved EU domstolen mod parallelimport. Carlsberg sluttede 1,5 procent højere i kurs 486 efter blandede meldinger fra flere finanshuse. Investeringsbanken Dresdner Kleinwort vurderede, at den gode sommer i Rusland burde give anledning til en opjustering i Carlsbergs russiske joint venture BBH, og at integrationen af BBH's datterselskaber også vil slå hurtigere igennem på lønsomheden en forventet. - Vi vurderer, at manglen på en opjustering indikerer, at andre dele af Carlsbergs forretninger muligvis udvikler sig mindre godt, skrev Dresdner Kleinwort. Carlsberg fik anbefalingen ""reducer"" med kursmål på 410. Finanshuset Lehman Brothers hævede onsdag sit kursmål på Carlsberg til 515 fra 485 kroner, hvor anbefalingen ""overvægt"" blev fastholdt grundet synergieffekter i datterselskaberne. Goldman Sachs sænkede til gengæld kursmålet med 59 kroner til 350 kroner Bang Olufsen sluttede 2,7 højere i kurs 648, efter at dagen bød på spekulationer om en ny aftale med Porsche i B's car-fi business. B i bilen har hidtil været eksklusivt forbeholdt de største Audi-modeller. Rygter om salg Novozymes kom tirsdag i kridthuset hos investorerne, efter at der florerede opkøbsrygter. Tirsdagens massive stigning på 5,8 procent blev stort set fastholdt, da Novozymes onsdag lukkede 0,1 procent lavere i kurs 451. - Det er 99 procent sikkert, at opkøbsrygterne er en and, da et opkøb ikke er muligt grundet Novozymes' ejerstruktur, udtalte senioraktiehandler Claus Thestrup fra Svenska Handelsbanken til RB-Børsen. - Vi har talt med investor relation vedrørende Novo Fondens aktiepost i Novozymes. Fonden har ikke ændret sit syn siden sidste melding, hvor Novo Fonden ikke var interesseret i at sælge sin aktiepost, noterede Svenska Handelsbanken der har en salgsanbefaling på Novozymes. Blandt sidepapirerne lukkede søndagsavisen med en pæn stigning på 7,1 procent til kurs 75, mens Topsil var igennem en regulær slagtning med et fald på 24,7 procent til kurs 1,10.",2006-09-27T16:05:16+00:00,
https://www.dr.dk/nyheder/penge/fremgang-vendt-til-lille-tab,"Dagen begyndte ellers med plusser, men da stemningen gik i minus i USA, vendte den også herhjemme. Det blev samlet set til små tab på Københavns Fondsbørs. C20 lukkede 0,1 procent lavere i 368,52. Jyske Bank skød den danske regnskabssæson i gang med en forventning om fald i indtjeningen i andet halvår af 2006. Dansen om GN Resound fortsatte efter nye spekulationer om flere bejlere. Et resultat af opkøbsfavoritten William Demants udmeldinger om, at prisen var urealistisk. Usikkert 2. halvår Jyske Bank lukkede 0,3 procent højere i kurs 326. Banken fastholdt forventningerne om et fald i basisindtjeningen for helåret 2006. Basisindtjeningen i første halvåret steg 12 procent til 1,01 milliarder kroner og var bedre end analytikerestimatet fra RB-Børsen på 954 millioner kroner. Jyske Bank skrev, at udviklingen i andet kvartal har været god, men banken ser usikkerhed i andet halvår af 2006. GN Store Nord lukkede 1,2 procent lavere i kurs 83. William Demant, der er favorit til opkøbet af GN Resound, meddelte at pris på 15 milliarder kroner er for høj. Finanshuset Carnegie oplyste i går over for RB-Børsen, at prisen snildt kan lande over de 15 milliarder kroner. Hvis William Demant står ved, at pengepungen ikke er dybere end 15 milliarder kroner, så kan det gøre andre købere interesserede, vurderede aktieanalysechefen hos Carnegie. I Jyske Bank har man regnet sig frem til en pris på omkring 12 milliarder kroner, og man kan umiddelbart godt forstå, at William Demant synes, at et niveau omkring 15 milliarder kroner er pebret. Kursmålet på Mærsk sænket A.P. Møller-Mærsk lukkede uændret i kurs 44.400. Investeringsbanken Morgan Stanley sænkede kursmålet for APM til 42.000 fra 44.000. Analytiker Menno Sanderse fra Morgan Stanley forventer, at omkostningerne for rederikoncernen vil stige - primært på grund af højere udgifter til brændstof. Samtidig venter investeringsbanken, at integrationen af P&O Nedlloyd er løst inden for det næste år, men det vil koste at vinde de tabte markedsandele tilbage. Friske tal fra den schweiziske transportgigant Kuehne + Nagel indikerer, at rateforhøjelsen fra 1. juli og væksten i fragtvolumen vil fortsætte med omkring 8-10 procent, skrev analytikerne Henrik Lund og Philip Christensen fra Danske Equities i et notat. Der er fokus på APM terminals, efter det kinesiske selskab Orient Overseas International overvejer at sælge fire havneterminaler i USA og Canada. Novozymes til tops - Jeg tror, at APM Terminals kigger interesseret på alt inden for terminaler der bliver sat til salg. Men hvis terminalerne bliver handlet til samme multipler som P&O Ports tror jeg ikke, vi vil se APM Terminals være med, sagde analytiker Henrik Lund fra Danske Equities til RB-Børsen. Novozymes blev dagens højdespringer i C20 med en stigning på 5,1 procent til kurs 393. Enzymspecialisten blev handlet højere uden meddelelser via fondsbørsen.",2006-07-25T16:31:53+00:00,
https://www.dr.dk/nyheder/penge/gn-store-nord-faldt-tilbage,"De danske aktier var tirsdag morgen præget af en let positiv stemning, da C20 indekset åbnede 0,2 procent højere i 369,3. Aktieboks: C20-indekset De danske aktier var tirsdag morgen præget af en let positiv stemning, da C20 indekset åbnede 0,2 pct. højere i 369,3. A.P. Møller Mærsk var omdrejningspunkt for investorernes spekulationer om fragtraterne efter nyt fra en konkurrent. Desuden faldt GN Store Nord på spekulationer om salgsprisen for GN Resound. Skuffet over manglende opjustering Jyske Bank tabte 0,8 procent til kurs 322,5, da banken fastholder forventningerne om et fald i basisindtjeningen i helåret 2006, hvilket ikke var det investorerne havde håbet at høre i halvårsregnskabet. Jyske Bank skriver, at basisindtjeningen i halvåret steg 12 procent til 1,01 milliarder kroner. Det var bedre end analytikerestimatet fra RB-Børsen på 954 millioner kroner. Jyske Bank skriver, at udviklingen i andet kvartal har været god, men banken ser usikkerhed i andet halvår af 2006. Konkurrenten Danske Bank åbnede 0,3 procent lavere i kurs 221,8. GN Store Nord tog pusten af aktiekursen GN Store Nord faldt knap 2 procent til kurs 82,5, efter at selskabes Investor Relationschef i Berlingske Business afviste, at en pris på 15 milliarder kroner eller derover for GN Resound var realistisk. Finanshuset Carnegie havde mandag oplyst over for RB-Børsen, at prisen snildt kan lande over de 15 milliarder kroner. A.P. Møller fik lidt medvind A.P. Møller Mærsk åbnede 0,8 procent højere i kurs 44.700. Investorerne i A.P. Møller Mærsk kunne finde inspiration fra de asiatiske kanter, da det Singapore-baserede containerrederi Neptune Orient Lines mandag steg knap 4,5 procent efter rederiets månedlige markedsopdatering. Som alle containerrederier har Neptune oplevet faldende rater i 2006, men faldet er langt mindre end hos flere af konkurrenterne og mindre end ventet af analytikerne. Vestas lidt højere efter succes hos konkurrent Vindmølleproducenten Vestas åbnede 0,2 procent højere i kurs 154. Den lille konkurrent til Vestas, Clipper Windpower, har gang i butikken. Opkomlingen, der både udvikler vindmølleparker og producerer vindmøller, har fået en ordre på otte vindmøller fra de to amerikanske selskaber UPC Wind og BQ Energy. Clipper indgik for nylig en strategisk aftale med oliegiganten BP. Novo Nordisk åbnede uændret i kurs 365. Verdens største insulinproducent, Novo Nordisk, fik nyt fra konkurrentens salg af insulinanalogen Lantus i USA. Lantus fra medicinalkoncernen Sanofi-Aventis steg 8,4 procent i uge 28, mens den totale andel af de udskrevne recepter steg 2,1 procent. Det skriver Citigroup. NKT stiger på konkurrents regnskab NKT-investorerne kiggede efter regnskabsaflæggelsen fra franske Nexans, som er konkurrent til NKTs datterselskab NKT Cables. Nexans venter en salgsvækst på 10 procent i år 2006. Op til regnskabet har der været fokus på, hvor stor betydning de høje kobberpriser har haft, men ledelsen hos Nexans oplyser, at kobberpriserne ikke har påvirket efterspørgslen. NKT åbnede 1,4 procent højere i kurs 358.",2006-07-25T07:54:52+00:00,
https://www.dr.dk/nyheder/penge/kursfald-tog-til-op-ad-eftermiddagen,"De danske aktier var tirsdag ramt af fornyet nervøsitet afledt af kreditkrisen. Således lukkede C20-indekset hele 1,2 procent lavere i 471,09. Rederiet A.P. Møller - Mærsk fik igen dårlig nyt fra et af de store finanshuse og var på den baggrund primusmotor bag C20 faldet. Novo Nordisk steg modsat imponerende 2,5 procent i det sure marked til rekordkurs. - Den sure stemning kom for alvor tilbage i markedet i løbet af eftermiddagen. Nervøsiteten ligger lige under overfladen, og hvis først stemningen bliver negativ, forsvinder alle køberne lynhurtigt væk fra markedet. Der var meget få, der vovede at øge deres eksponering i aktiemakedet i forrige uge, og rent fundamentalt er der ikke sket meget nyt siden da. Den sure stemning kan nemt fortsætte indtil rentemeldingen fra FOMC i næste uge, udtalte chefen for Sales Trading i Danske Bank, Mads Zink til RB-Børsen. Nedjustering af APM-aktie A.P. Møller - Mærsks B-aktie lukkede betydelige 4,1 procent lavere i kurs 58.700. Dresdner Kleinwort nedjusterer kursmålet på A.P. Møller - Mærsk aktien efter kvartalsorienteringen fra den danske koncern i torsdags. Dresdner Kleinwort sænker sit kursmål med 7000 kroner til 55.000. Pæn stigning til Novo Nordisk Novo Nordisk fortsatte opturen og lukkede 2,5 procent højere i kurs 344,5. Dermed lukkede Novo Nordisk-aktien i rekordkurs, efter der er korrigeret for mandagens aktiesplit. - Novo Nordisk foretog mandag et aktiesplit 2:1. Om det var den generelle årsag til den pæne stigning er uvist. Selskabet afholdte fredag en solid analytikerdag, hvor deres produktportefølje blev gennemgået. Der var ingen væsentlige nyheder på analytikerdagen, men markedet blev endnu engang bekræftet i, at Novo Nordisk står med en stærk produktportefølje i takt med, at en voksende del af verdens befolkningen rammes af diabetes, skrev Nordea. Standard & Poor's Equity Research anbefaler ""køb"" af Novo Nordisk-aktien. Resound-direktør på trapperne GN Store Nords bestyrelse arbejder på højtryk med en interessant kandidatliste til jobbet som direktør for høreapparatforretningen Resound, og ifølge bestyrelsesformand Mogens Hugo er det fortsat planen at udnævne en direktør, før juleferien begynder. GN steg 0,5 procent til 40,2. Vestas faldt 1,1 procent til kurs 490. Den britiske storbank HSBC opjusterer anbefalingen af Vestas-aktien til ""overvægt"" fra tidligere ""neutral"". HSBC løfter desuden kursmålet markant til 675 fra 385. FLS får konkurrence fra Kina FLSmidth, der lukkede 5,0 procent lavere i kurs 482,5, får hårdere konkurrence fra Kina. Sinova sender et datterselskab på børsen i Hongkong og henter op imod 2,5 milliarder kroner Efter Dash-turbulensen venter SAS Damark at være tilbage på alle ruter med fuld kapacitet til februar. Det oplyser SAS' danske pressechef, Jens Langergaard. SAS lukkede 4,6 procent lavere i kurs 72,5. Kilde: RB-Børsen",2007-12-04T16:26:39+00:00,
https://www.dr.dk/nyheder/penge/det-danske-aktiemarked-i-chok,"Der gik et chok igennem det danske aktiemarked tirsdag eftermiddag, da en nedjustering af resultatprognosen fra landets største virksomhed, A.P. Møller - Mærsk, sendte containerrederigigantens aktier til tælling. C20 blev på et splitsekund trukket fra et niveau over 370 ned under 355, men Mærskaktien rettede sig en anelsen, så indekset lukkede ""kun"" 2,7 procent lavere i 358,09. A. P. Møller nedjusterer med 40 procent A.P. Møller - Mærsk styrtdykkede hele 9,3 procent til kurs 43.000, efter at have været handlet i kurs 41.000 kort efter den massive nedjustering. APM venter nu et fald i nettooverskuddet (efter skat) på 40 procent fra året før, hvor det blev til 20,2 milliarder kroner efter skat. Tidligere var der ventet et fald på 10-15 procent Den nye prognose svarer til et overskud på godt 12 milliarder kroner efter skat i 2006. Nedjusteringen skyldes flere forhold. Maersk Line har ikke opnået den ventede markedsvækst, hvilket tilskrives integration og omlægning efter købet af P&O Nedlloyd, samt indkøring af nye it-systemer. A.P. Møller - Mærsk ændrer regnskabspraksis ved at forlænge afskrivningsperioderne for skibe og rigge til 20 år og for containere til 12 år. Forlængelsen tager toppen af tirsdagens nedjustering fra koncernen. APM benyttede lejligheden til en annoncering af en mere flad ledelsesstruktur, hvor flere refererer direkte til gruppens direktør (CEO), Jess Søderberg. Topdanmark attraktiv Blandt forsikringsaktierne er Topdanmark en mere attraktiv investering end Trygvesta, vurderer det internationale finanshus JP Morgan, der netop er begyndt at dække de nordiske forsikringsaktier. Topdanmark fik købsanbefalingen ""overvægt"", mens Trygvesta må lade sig nøje med en ""neutral"" anbefaling. JP Morgan venter, at væksten hos Trygvesta vil være begrænset i 2006, og vurderer, at der stadig er lidt at hente i form af lavere omkostninger. Kursmålet for Trygvesta sætter analytikerne til 349. Finanshuset havde også en købsanbefaling i ærmet til den norske konkurrent Storebrand. Topdanmark lukkede tirsdag 1,6 procent højere i kurs 777, mens Trygvesta vandt 1,7 procent og lukkede i kurs 354,5. Medvind til Lundbeck og Demant Lundbeck lukkede tirsdag i 2,7 procent højere i kurs 136,5, hvilket var største stigning i det tyngede C20-indeks. Medicinalkoncernen fik anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. William Demant (WDH) blev påvirket af den pludselige negative stemning i C20 og tabte 0,5 procent og lukkede i kurs 420,5. WDH var tirsdag i analytikernes søgelys efter mandagens opjustering af helårsprognoserne. Høreapparatproducenten fik løftet kursmålet hos flere analytikere, da Klaus Madsen fra Handelsbanken hævede sit mål for WDH til 460. Christoph Gretler fra Credit Suisse hævede WDH til 390 kroner fra 360 kroner og tilføjede, at den væsentlige forøgelse af driftsindtjeningen giver et stærkt indtryk, der skabes af stærkere omsætning end budgetteret i branchen. William Demant fik hævet sin anbefaling af Standard & Poors til hold med et kursmål på 440. Flugger kom tirsdag med helårsregnskab, hvilket fik aktien til at sætte sig en anelse. Flugger lukkede tirsdag 1,0 procent lavere i kurs 690,0. Malings- og træbeskyttelsesproducenten fik for helåret 2005/06 en driftsindtjening (EBIT) på 135,5 millioner kroner, hvilket var en fremgang på 10 procent fra året før.",2006-06-27T16:47:10+00:00,
https://www.dr.dk/nyheder/penge/boersen-genvandt-lidt-af-det-tabte,"Efter gårsdagens markante kursfald på det danske aktiemarked, stabiliserede tingene sig noget i dag. Med en lille stigning på 0,55 procent til 351,94, kom der en anelse bund under markedet efter tirsdagens fald på hele 3,74 procent. Men det tabte er langt fra indhentet. Nedtur og nervøsitet har nu præget såvel danske som udenlandske aktiemarkeder i fem uger, og milliarder af kroner i aktieværdier er fordampet. På en måned er det ledende C20 indeks på Københavns Fondsbørs faldet fra 411,06 til nu 351,94 - et fald på 14 procent. Forbrugerpris-tumult Kursstigningerne kom, efter at aktierne over middag vekslede morgenstundens stigning til tab. De danske aktier blev trukket rundt i manegen af stemningen på de udenlandske fondsbørser, da de amerikanske forbrugerpriser skabte lidt tumult og udsigt til endnu en amerikanske rentestigning. C20 indekset lukkede 0,6 procent højere i 351,94. Dagens vinder i C20-regi blev Nordea med et gevinst på 3,6 til kurs 65,5, mens ØK-aktien havde dagens største tab på 2,6 procent til kurs 208. Vestas indledte kampagnen Vild med Vind på dagen, hvor branchen holder 25 års jubilæum. Kampagnen er et forsøg på at øge de danske beslutningstageres viden om vindenergiens mange positive sider. I første omgang ser det ud til at lykkes, da transport og energiminister Flemming Hansen åbnede for, at industrien kan begynde at teste vindmøller på dansk grund igen. 50 procent energi fra vind - Jeg er opmærksom på, at industrien har brug for at teste møller. Derfor har jeg sat Energistyrelsen i gang med at finde områder, hvor man kan teste vindmøller, sagde Flemming Hansen til RB-Børsen. Ministeren understregede samtidig, at Danmark i 2025 skal dække 50 procent af sit energibehov med vindenergi. Vestas sluttede onsdagens handel 2,6 procent højere i kurs 136,5. Group 4 fortsatte ned Group 4 Securicor lukkede 2,3 procent lavere i kurs 17,40. Tidligere på dagen havde det amerikanske finanshus Citigroup gentaget sin salgsanbefaling på Group 4 Securicors aktier. Containerrederiet A.P. Møller - Mærsk lukkede 0,9 procent højere i kurs 45.600. Investorerne fik nyheder fra Storbritannien, da et konsortium med Goldman Sachs i spidsen bød 2,5 milliarder pund på den britiske havneoperatør, Associated British Ports. Ifølge Lloyds' List afviser analytikere ikke muligheden for et bud fra anden side. Carlsberg lukkede 0,5 procent lavere i kurs 393,5. Carlsberg opjusterede sent tirsdag forventningerne til årets resultat. Det sker, efter at bryggeriet har solgt minoritets andelen i det det sydkoreanske Hite Brewery. Analytiker Ally Park fra Citigroup vurderer, at Carlsberg enten har haft et umiddelbart kapitalbehov, der skulle tilfredsstilles, eller at Carlsberg tvivlede på den nuværende ledelse i Hite evne til at øge den indre værdi i det sydkoreanske bryggeri. Fremgang for biotek-aktier Blandt sidepapirerne kunne Bavarian sole sig i en kursstigning på 7,6 procent til kurs 425. Onsdag gentog Danske Equities sin købsanbefaling trods tirsdagens melding om forsinkelser med de amerikanske koppevaccineordrer. Genmab lukkede 6,5 procent højere i kurs 171. Biotekselskabet Pharmexa steg 2,1 procent til kurs 19,6, da Pharmexa har vundet en sag mod den amerikanske konkurrent Geron. Topotarget sluttede 3,1 procent lavere i kurs 34,0. Topotarget har igangsat det kliniske fase I forsøg med det potentielle kræftmiddel PXD101.",2006-06-14T15:57:03+00:00,
https://www.dr.dk/nyheder/penge/novozymes-stroeg-til-tops-efter-flot-kvartalsregnskab,"Investorerne sendte onsdag Novozymes aktien markant i vejret efter at have tygget lidt på tallene. Selskabet startede dermed C20 medlemmernes regnskabssæson med et brag. Generelt var der en positiv stemning i markedet. Novozymes trak stigningen i C20, understøttet af A.P. Møller - Mærsk. Indekset steg med 0,41 procent til 403,27, da indekset vandt terræn i den sidste del af dagens handel. Novozynmes er på opkøbsmuligheder For Novozymes steg resultat af primær drift med 14 procent til 313 millioner kroner for første kvartal, og her var resultatet bedre end analytikernes forventning på 295 millioner kroner. Forventningerne til 2006 blev fastholdt med en salgsvækst på 7-9 procent. Resultatet af primær drift ventes ligeledes at stige med 7-9 procent Novozymes lukkede i rekord 465 hvilket betød en stigning på hele 7,89 procent. Et par timer efter regnskabets offentliggørelse, bekræftede direktør Steen Riisgaard over for RB-Børsen, at Novozymes kigger på opkøb uden for enzymområdet. Samtidig melder direktøren, at der forventes høj vækst især i USA af ethanolenzymer over de næste år. Afventende holdning før Novo-regnskab Finanshusene havde kig på Novo Nordisk aktien, som faldt 1,27 procent til kurs 390. Credit Suisse vurderer, at medicinalkoncernen vil benytte fredagens kvartalsregnskab til at finjustere sin indtjeningsprognose for 2006. Credit Suisse bemærker, at aktien fremover vil være meget følsom overfor nyheder om Novoseven, Levemir, Aerx og Liraglutide. Citigroup gentog hold-anbefalingen, men løftede kursmål til 390 fra 355. Senere hævede Standard & Poor's Equity Research kursmålet til 360 fra 310 og fastholder sin salgs-anbefaling. A.P. Møller lidt frem på konkurrent-information Vestas begyndte dagen godt, da selskabet annoncerede en ny ordre fra Spanien med levering i 2007 og som ventes i drift inden udgangen af året. Ordren er på 29 stk. V90-1,8 MW vindmøller. Aktien levede en lidt omtumlet tilværelse omkring gårsdagens lukkekurs og endte uændret i 166. A.P. Møller Mærsk kom i fokus, da konkurrenten Orient Overseas Container Line (OOCL) venter stærk vækst i containermarkedet i 2006. A.P. Møller Mærsks B-aktie lå 0,38 procent højere i kurs 52.800. Det var uden nyt fra Københavns Fondsbørs at høreapparatvirksomhederne William Demant og GN Store Nord steg henholdsvis 0,83 procent til 423,5 og 1,18 procent til kurs 85,5. Sidepapirer havde en rigtig god dag Blandt sidepapirerne strålede Pharmexa, da biotek-aktien steg 4,23 procent til kurs 29,60 efter godt nyt om medikamentudviklingen. Begejstringen var dog størst i den tidligere handel, da Pharmexa-aktien lå med en fremgang på mere end 10 procent Der blev budt på regnskaber fra Amagerbanken, Ringkjøbing Landbobank og Spar Nord Bank. Alle tre banker fastholdt 2006-prognosene, men Spar Nord Bank skilte sig alligevel ud af mængden, da de i sidste uge hævede indtjeningsprognosen for 2006. Aktierne fra Spar Nord Bank forsatte sin himmelflugt og lå 1,91 procent højere i kurs 1600, hvilket er godt og vel 70 procent højere ved begyndelsen af 2006. Amagerbankens aktier faldt marginale 0,22 procent til kurs 460, mens Ringkjøbing Landbobank faldt 2,54 procent til kurs 960.",2006-04-26T15:40:27+00:00,
https://www.dr.dk/nyheder/penge/bestyrelseskonger-vil-have-mere-i-loen,"På de kommende generalforsamlinger i landets store virksomheder kan aktionærerne godt forvente, at bestyrelsesmedlemmerne vil bede om højere løn. Arbejdsmængden er nemlig steget for bestyrelsesmedlemmerne, og samtidig er lønnen for bestyrelsesmedlemmer i danske selskaber ikke konkurrencedygtig lyder forklaringen. Det skriver Berlingske Business. - Hvis vi kigger internationalt, så er bestyrelserne i Danmark relativt lavt aflønnet, hvilket også kan være en forklaring på, at der er så få med udenlandsk pas i de danske bestyrelser. Jeg tror, at vi vil se en fortsat stigning i aflønningen, ligesom man ser med direktionsaflønninger, siger Brian Christensen, partner i PriceWaterHouseCoopers, til Berlingske Business. Mere løn på vej Fem af selskaberne i C20 har allerede meldt ud, at der er lønstigninger på vej til bestyrelserne. Det gælder blandt andet A.P. Møller-Mærsk, hvor bestyrelsen i år i alt har fået 18 mio. kr. i lønposen. Brian Christiansen peger på, at det i stigende grad er et afgørende parameter at kunne tiltrække de rette internationale profiler til bestyrelserne. - De udenlandske markeder betyder mere og mere, og derfor er det rigtig nyttigt at bringe viden fra markederne om kultur og konkurrenter ind i bestyrelseslokalet siger Brian Christiansen. Større arbejdsbyrde Når bestyrelsesmedlemmerne påpeger, at de har fået mere at lave, bunder det ifølge Berlingske Business i, at anbefalingerne om god selskabsstyrelse er øget, ligesom den stigende internationalisering betyder større omvæltninger og dermed også flere og længere bestyrelsesmøder. - Eksempelvis er budgetplanlægning blevet vanskeligere og kan tage to eller tre omgange, før man kommer frem til sit budget, og det kræver bestyrelsens involvering, siger Brian Christiansen.",2011-12-29T07:43:00+00:00,
https://www.dr.dk/nyheder/penge/fls-paa-kobber-eventyr-i-mongoliet,"FLSmidth har fået kontrakt til 105 mill USD eller 600 mio. kr. på et procesanlæg til en kobbermine i Mongoliet. Minen skal etableres af selskabet Mongolyn Alt (MAK) Group ca. 500 kilometer fra hovedstaden Ulan Bator, og ordren omfatter et kobberprocesanlæg med en kapacitet på 40.000 tons per døgn. - Mongoliet har enorme reserver af naturressourcer, og det at vi er i stand til at levere den mest moderne teknologi, som det er tilfældet med denne kontrakt, gør at vi kan styrke vores position og tilstedeværelse på dette stadig mere betydningsfulde marked, siger FLS-chefen Jørgen Huno Rasmussen i en pressemeddelse. Landet er et forholdsvis nyt marked for FLS, der netop har åbnet kontor i Ulan Bator. Nyopdagede ressourcer MAK har længe stået for udvinding af kul fra store åbne miner, men er på vej til at opbygge en stor kobberproduktion. I det hele taget har Mongoliet fået øjenene op for store ressourcer af råstoffer, som nu skal udnyttes. Netop kobber er blevet et efterspurgt metal, hvilket har drevet priserne til himmels. Det giver landet håb for en forbedret økonomisk situation - tiltrængt efter skiftende regeringers forsøg med markedsøkonomi oven på kommunismens fald. Kursen op Placeret mellem Rusland og Kina er Mongoliet verdens næststørste indlands-stat, 36 gange så stor som Danmark, men med kun 2,9 mill. indbyggere. Landet er præget af store, øde stepper og en hård vinter med temperaturer ned til minus 40 grader (kilde: Wikipedia). Nyheden fra FLS var her til morgen med til at trække aktiekurserne på C20 svagt opad.",2011-12-23T09:23:00+00:00,
https://www.dr.dk/nyheder/udland/amerikanske-aktier-slutter-i-plus-efter-eu-aftale,"De tonegivende amerikanske aktier endte i dag i plus efter nyheden om, at de europæiske ledere er blevet enige om en række nye skærpede regler til økonomi og budget. Dow Jones-indekset lukkede med et plus på 1,6 procent, mens Nasdaq-indekset er steget med 1,9 procent. - Ingen lykkelig ende på krisen Trods fredagens kursstigninger er der dog ikke udbredt optimisme i USA efter nyheden om den europæiske pagt. - Den finanspolitiske aftale vil hjælpe, men kun på kort sigt, siger George Feiger, administrerende direktør for Capital Advisors. - Der er ingen lykkelig ende på krisen. Det er bare en løsning, som ikke er forfærdelig. Kommer efter EU-aftale Fremgangen på de amerikanske børser kommer efter, at stats- og regeringscheferne for de 17 eurolande er blevet enige om, hvad det er, de skal have gennemført for at sikre ro om deres fælles valuta. De har aftalt en række nye skærpede regler til økonomi og budget i de lande, der deltager i den nye finanspolitiske pagt. De mangler bare at blive enige om, hvordan det skal gennemføres. Skal vende sagen i parlamenter Ikke-euro-landene Danmark, Bulgarien, Letland, Litauen, Polen, Rumænien, Sverige og Tjekkiet alle meddelt, at de skal vende sagen i deres parlamenter, før de træffer beslutning om, hvorvidt de vil være med i samarbejdet. Kun Storbritannien har på forhånd helt afvist at deltage. Statsminister Helle Thorning-Schmidt (S) vil allerede på tirsdag forelægge sagen for Folketingets Europaudvalg og Udenrigspolitisk Nævn. Det danske toneangivende C20- aktieindeks endte fredag med et lille fald på 0,38 procent. Det skete, mens aktiemarkederne i det øvrige Europa var overvejende positive.",2011-12-09T22:25:33+00:00,
https://www.dr.dk/nyheder/penge/omxc20-i-ny-rekord,"I dag gik det førende danske aktieindeks - C20 - i rekord for anden handelsdag ud af tre. Trukket af A.P. Møller - Mærsk, Danske Bank og Vestas. D/S Torm faldt derimod noget overraskende. C20-indekset over de største danske selskaber lukkede i rekord med en stigning på 1,56 procent til en notering i 384,93. Indekset lukkede senest i rekord i fredags på en fabelagtig slutspurt i A.P. Møller - Mærsk. Det skriver Nyhedsbureauet Direkt. A.P. Møller steg 3,5 procent A.P. Møller - Mærsk var atter hovedårsagen til, at indekset sluttede i rekord. B-aktien fik et spark opad med 3,5 procent til kurs 65.400 og sammen med A-aktien, stod de to aktier for 60 procent af stigningen i C20 på små 6 point til 385,3. - Stigningen i APM-aktierne skyldes hovedsageligt omplaceringer af likvide midler på baggrund af heftigt salg af TDC-aktier. Mange vil gerne lige have fyldt pensionsdepoterne op inden nytår. Der har været en pæn interesse for APM fra private investorers side, men den har ikke været ensrettet, sagde en handler tirsdag til Direkt. Vestas stiger igen Vestas skulle igen tilbage i investorernes aktiebeholdninger med en stigning på 1,05 procent til kurs 96,50. - Jeg mener, at det er lykkedes at forklare investorerne, at projekterne er udskudt, og at vindmølleselskaberne ikke tager ordrer hjem med mindre, at prisstigningerne kommer til at slå ordentligt igennem i kontrakterne. Det så markedet så sent som mandag, da Energi E2 og E.ON måtte udskyde et havmølleprojekt ud for Wales kyst, fortsatte handleren. Danske Bank 1,8 procent op Blandt vinderne var også Danske Bank med en stigning på 1,8 procent til kurs 210,50. Citigroup har opjusteret kursmålet på aktien med 10 kroner til 230 kroner pr. aktie. DSV steg 1,2 procent til kurs 682 på baggrund af fortsatte spekulationer om, at selskabet står blandt de forreste som opkøbskandidat. D/S Torm faldt 2,3 procent til kurs 297,50 og det vakte let undren. - Godt nok falder Baltic Dry-indekset en anelse, men husk på, at vi fortsat mangler en opjustering fra Torm, og hvis APM-aktierne stiger, så bør Torm stige i endnu højere grad, lød det fra handleren. NKT stiger for TDC-penge NKT-aktien lukkede 4,5 procent oppe i kurs 291. - Stigningen i NKT Holding skyldes omlægninger i investorernes porteføljer. Der er en masse TDC-penge, der skal genplaceres. Ellers tror jeg ikke, der sker det store i aktien den kommende tid, sagde en anden handler til Direkt. Handelen i NKT-aktien tirsdag lå en del over gennemsnittet med over 240.000 aktier omsat mod i snit cirka 94.000 dagligt det seneste halve år. Blandt de mere kuriøse aktier steg Live Networks Holding over 14 procent til kurs 3,66. Aktien havde også en fremragende i markedet mandag med en stigning på næsten 10 procent Der har ikke været nyt fra Live Networks, men selskabet er blevet optaget i et indeks hos Københavns Fondsbørs, og det kan have stimuleret efterspørgslen på aktien. Endelig spekulerer de private investorer, der tegner sig for en stor del af omsætningen, i snarligt nyt om distributionsaftaler med amerikanske filmstudier og Internetudbydere herhjemme.",2005-12-06T16:24:00+00:00,
https://www.dr.dk/nyheder/penge/stor-aktiekoebelyst-endte-med-lille-plus,"Mandagens handel med de mest omsatte danske aktier var så energisk, at det på et tidspunkt tegnede til en solid stigning på op mod 2,7 procent i C20-indekset. Efter klokken 15 forsvandt købelysten imidlertid, så gassen gik af ballonen på fondsbørsen, og C20 lukkede med et plus på 0,85 procent til indeks 341,62, rapporterer Ritzau Finans. Åbningen af aktiehandlen mandag morgen var ventet med spænding efter endnu en turbulent aktieuge. Ifølge flere økonomer skyldes nervøsiteten en udbredt frygt for, at der er en ny gældskrise på vej. Langtidsholdbar løsning efterlyses Aktieanalysechef Bjørn Schwarz fra Sydbank peger på, at Den Internationale Valutafond (IMF) og G20-landene i weekenden lagde pres på europæerne. Europa skal arbejde mere intensivt på en langtidsholdbar løsning på gældskrisen og spænde et sikkerhedsnet ud under bankerne, mener IMF. Pandora - den store vinder Pandora blev mandagens store vinder på fondsbørsen. Selskabet førte næsten hele dagen an i indekset og lukkede med en stigning på 4,7 procent i 38,58 kroner. Selskabets investorer kan især takke faldende råvarepriser for fremgangen, da guld og sølv er blevet meget billigere at købe ind til Pandoras smykkeproduktion. Topdanmark var også med i toppen med en stigning på 3,4 procent til kurs 875, mens Lundbeck gik 3 procent frem til 104 kroner. Garlsberg under pres I bunden gled Carlsberg endnu et nøk nedad og har nu tabt 15 procent på to uger. Aktien har været under pres siden det dårlige halvårsregnskab i august og koster nu 335 kroner. Også rundt om på de europæiske børser gik kurserne i vejret. i I Milano lukkede børsen med en fremgang på 3,32 procent, mens Frankfurt meldte om stigning på 2,87 procent. I Paris og London var der fremgang på henholdsvis 1,75 procent for det franske CAC-indeks og 0,45 procent for det britiske FTSE 100-indeks.",2011-09-26T17:21:00+00:00,
https://www.dr.dk/nyheder/penge/amerikansk-gigant-aabner-kontor-i-danmark,"I næste uge åbner verdens største pengetank, kapitalforvalteren Black Rock, kontor i København. De forsøger nu samtidig også at sælge såkaldte ishares, en investeringsforening med lave omkostninger, på det danske marked. 'Godt nyt' Den øgede konkurrence til de danske investeringsforeninger er godt nyt for danske privatinvestorer og pensionsopsparere, vurderer den uafhængige pensionsrådgiver Jørgen Svendsen. - Det (ishares, red.) udmærker sig ved at være billigt på administration. Så der er masser af muligheder og der vil helt sikkert være nogle, der kan spare på administrationsomkostninger, men samtidig få et lige så godt afkast, siger han. Spredehagl betaler sig I dag betaler man investeringsforeningerne kommission så de kan aflønne analytikere, der forsøger at vurdere, hvilke enkeltaktier der er gode, såkaldt aktivt forvaltede fonde. Black Rock sælger istedet en slags pakkeløsning - investeringer i hele index - som for eksempel det danske C20. Og den slags spredehagl over hele markedet giver faktisk bedre set ud fra en generel betragtning, siger CBS-professor Søren Hvidkjær. - Mange kunne måske godt tro, at det ville kunne betale sig at satse på at slå markedet. Men hvis vi ser på den gennemsnitlige, aktivt forvaltede investeringsforening, så er der ikke noget, der tyder på, at den slår markedet. Den får altså ikke højere afkast end markedet, siger han. Der er mere om Black Rocks entre i Danmark og hvad det betyder for din pensionsopsparing torsdag kl. 13,03 i P1 Business.",2011-09-22T05:00:00+00:00,
https://www.dr.dk/nyheder/penge/danske-aktier-stiger-men-krisen-er-ikke-ovre,"Det toneangivende C20-indeks over de tyve største, danske aktieselskaber er åbnet i plus. Indekset er steget 1,89 procent i forhold til i går eftermiddag, hvor indekset lukkede med en stigning for første gang i 12 dage. Dermed følger aktierne den vej, som også de amerikanske aktier har haft. Sent tirsdag lukkede Dow Jones-indekset på børsen i New York med en stigning på 3,9 procent. Europa følger trop op Også investorerne på børsen i Stockholm ser i dag lysere på tilværelsen. Kort efter klokken ni var det ledende OMX-indeks steget med 1,9 procent. Børserne i Europa følger trop. Både i Italien, Spanien og Schweitz ligger de ledende indeks til stigninger på over to procent. Krisen er dog langtfra ovre, understreger Sydbanks analytiker Ole Kjær Jensen: - Onsdag bliver endnu en dag med store bevægelser. Volatiliteten vil være høj og omsætningen også ganske fornuftig. Så må vi se, hvad dagen bringer. Gældskrisen er jo ikke løst, sagde Ole Kjær Jensen før børsernes åbning. Lundbeck belønnet De 11 dages fald endte med at koste C20-indekset 17,1 pct. - eller ca. 185 milliarder kroner i kursværdi, men noget af det bliver altså hentet igen nu. Lundbeck har netop præsenteret kvartalsregnskab og belønnes af aktionærerne. Omsætningen overgik markedets estimater, og medicinalkoncernen opjusterer årets forventninger. Investorerne tager da også for sig af Lundbeck-aktien, som stiger 4,9 pct. til kurs 122,4 og hele morgenen har været blandt C20's mest positive.",2011-08-10T08:04:00+00:00,
https://www.dr.dk/nyheder/penge/wall-street-lukker-i-plus-efter-rutsjetur,"Efter en dag, hvor aktiekurserne rutsjede op og ned, var Dow Jones-indekset steget med 3,9 procent, da børsen i New York lukkede tirsdag aften. Kurserne tog et dyk, da den amerikanske centralbank tidligere på dagen meddelte, at væksten vil være langsommere end forventet, og at banken derfor vil holde renten i ro i hvert fald to år frem. Meldingen fra centralbankchef Ben Bernanke var ikke helt, hvad investorerne havde håbet på, og fik Dow Jones til at falde, men da først bankens meldinger var fordøjet, fandt indekset tilbage i et mere positivt leje. Slinger i valsen Det samme gjaldt for teknologiindekset Nasdaq, der var steget 5,3 procent, da Wall Street lukkede. Også tidligere på dagen havde der været slinger i valsen. Ved børsåbningen steg Dow Jones en procent og havde efter en times handel rundet de to procent, for så at ryge tilbage i minus igen få minutter senere. Op- og nedturene afspejler den usikkerhed og nervøsitet, der især i den seneste uge har sendt de internationale børser ud i store dyk. Revanche efter stort fald Med stigningerne tager USA's aktiemarkeder også en revanche efter mandagens store fald, hvor Dow Jones-indekset tabte hele 5,5 procent - det største fald siden december 2008. De to andre hovedindeks, S&P 500 samt Nasdaq, faldt med henholdsvis 6,7 procent og 6,9 procent. De voldsomme fald mandag kom efter nedgraderingen af landets kreditværdighed. På de store børser i Europa var der tirsdag også positive tal da markederne lukkede, bortset fra Tyskland og Italien. Det toneangivende danske aktieindeks C20 steg med 2,14 procent.",2011-08-09T20:38:00+00:00,
https://www.dr.dk/nyheder/penge/danske-aktier-slutter-i-plus-efter-nedtur,"En historisk lang rutsjetur for det danske C20-indeks, der har varet 11 børsdage i træk, sluttede i dag. For første gang siden 22. juli kunne indekset over de mest handlede danske aktier notere en fremgang. Det endte endda med et pænt plus på 2,14 procent. Først på dagen var aktiehandlen ellers præget af en del usikkerhed. Det gik lidt op og lidt ned i starten, men så satte en større nedtur ind, og C20 nåede at falde helt ned til omkring minus fire procent. Over middag var det som om forbandelsen blev brudt. Aktiekurserne steg og steg og indhentede ikke blot det tabte, men endte dagen i et solidt plus. Positivt årsregnskab kan spille ind Selv om det formentlig kun er en lille del af forklaringen, blev den gode stemning hjulpet lidt på vej af et pænt halvårsregnskab, som Danske Bank offentliggjorde ved middagstid. Det var formentlig i højere grad en positiv tendens på de udenlandske markeder, der smittede af på den københavnske aktiebørs. Danske Bank-aktien endte selv dagen med et beskedent minus. Værre gik det med Lundbeck, D/S Norden, Chr. Hansen og TDC, som faldt mellem 2,4 og 1,5 procent. Men stigningerne blandt de øvrige 15 C20-medlemmer mere end opvejede tabet. Novozymes kunne glæde sig over dagens største stigning på 6,8 procent. På den næste pladser kom Sydbank og Pandora med plusser på henholdsvis 5,3 og 4,0 procent. Både NKT Holding og Novo Nordisk sluttede den historiske børsdag med en fremgang på 3,4 procent..",2011-08-09T15:05:00+00:00,
https://www.dr.dk/nyheder/penge/banker-faar-kurshug-efter-fjordbanks-krak,"Aktionærerne i de danske banker har mandag haft travlt med at komme af med deres aktier på den første børsdag efter Fjordbank Mors krakkede i weekenden og overgik til statens skraldespandsselskab Finansiel Stabilitet. Det førte til massive kursfald i banksektoren. Kursfald på 23 procent Max Bank tegner sig for dagens største kursfald på 23 procent. På Danmarks toneangivende aktieindeks - C20 - tegnede de to banker i indekset sig også for de største fald. Danske Bank var faldet med -5,19, da Fondsbørsen lukkede mandag klokken 17 og Sydbank med -2,88. I det hele taget dominerer bankerne listen over de danske aktiers største kursfald. Sparekassen Lolland, Hvidbjerg Bank, Totalbanken, Vinderup Bank, Sparbank og Spar Nord er alle på listen blandt de 15 aktier med dagens største kursfald. Lokalbanken i Aarhus steg Aarhus Lokalbank tegner sig dog for dagens store overraskelse på Fondsbørsen. Her blev det nemlig til dagens største stigning blandt alle aktier på 27,5 procent. Aarhus Lokalbank startede ellers dagen med et regulært kurshug til 5,5 kroner per aktie, mens de fredag ved lukketid kostede otte kroner. Men kursen røg fluks opad, da banken fortalte, at den har styrket kapitalen og ikke står over for Fjordbank Mors' skæbne. Og investorerne stoppede ikke, før banken var oppe i kurs 10,20, et plus på 27,5 procent. Steg 75 millioner i værdi Dermed gik banken fra ved morgenstunden at være 88 millioner kroner værd til at koste 163,2 millioner kroner ved lukketid. Også Bank Nordik - der har købt de sunde dele af den krakkede Amagerbanken - oplevede en lille stigning mandag på 1,48 procent.",2011-06-27T16:08:06+00:00,
https://www.dr.dk/nyheder/penge/fire-danske-banker-med-i-eus-stresstest,"Fire danske banker bliver set efter i sømmene når den europæiske stresstest kommer ud d. 23. juli. Det drejer sig om Danske Bank, Nordea, Jyske Bank og Sydbank. Onsdag blev der spekuleret i, at stress-testen vil være af en mild karakter, og det var med til at sikre solide stigninger hos de europæiske banker. Franske Credit Agricole steg 7 procent, Societe Generale steg 7,1 procent, mens spanske Santander onsdag steg 6,5 procent, skriver RB-Børsen. Herhjemme er bankaktierne steget moderat. Danske Bank med 1,4 procent, Nordea med en halv procent, Jyske Bank med 0,2 procent og Sydbank med 1,2 procent. Til sammenligning er det ledende danske aktieindeks, OMX C20 steget lige over en procent. Tab på Grækenland og Spanien EU vil teste 91 europæiske banker. Bloomberg News skriver, at ifølge to unavngivne kilder regner de europæiske banktilsynsmyndigheder med et tab på 17 procent på græsk statsgæld og et tab på 3 procent på spanske obligationer, hvilket anses for at være mildt for en stresstest. - Dette lyder som en blød indstilling, siger den globale aktivstrateg hos Cantor Fitzgerald Stephen Pope. Han fremfører yderligere, at hvis det er indikatoren for hvor strenge de stresstest vil blive, så er de ikke meget værd. Bankerne vil blive testet individuelt med almindelige makroøkonomiske scenarier for 2010 og 2011. Temperaturen på bankerne Formålet med de udvidede stresstest, er at vurdere den overordnede modstandskraft i EU's banksektor, og at vurdere bankernes evne til at absorbere yderligere chok inden for kredit- og markedsrisici, herunder risici i forbindelse med statsbankerot.",2010-07-08T08:22:05+00:00,
https://www.dr.dk/nyheder/politik/hjort-operationen-lykkedes,"Finansminister Claus Hjort Frederiksen, Venstre, er godt tilfreds med den lånepakke, som EUs finansministre i nat blev enige om i Bruxelles. - Den operation, som finansministrene lavede i går, er lykkedes. Vi har fået bremset det tilløb, der var til panik, som kunne have været et stormløb på en række europæiske lande, siger han til DR. Tidligt mandag afsluttede EUs finansministre et maratonmøde i Bruxelles med beslutningen om at spænde et astronomisk sikkerhedsnet på hele 5582 milliarder kroner ud under eurozonen. Desuden indskærpede ministrene i en erklæring, at landene skal leve op til EUs krav. Markederne er glade Aktiemarkederne har siden aftalen blev indgået i går reageret særdeles positivt på aftalen. Bl.a. tog C20 et ordentligt hop fra morgenstunden. - Det vi har opnået nu, er to ting: Vi har spændt et sikkerhedsnet ud, som har virket helt overbevisende på markederne, og nu er det indskærpet, at landene skal overholde de krav, der stilles i vækst- og stabilitetspagten, siger finansministeren. Det store sikkerhedsnet betyder, at tilliden til eurolandene er blevet styrket. Euroens styrke over for dollaren er tiltaget - og da kronen følger euro-kursen, er den danske krone ligeledes styrket. DF skeptiske Dansk Folkeparti har været skeptiske overfor den danske medvirken til en hjælpepakke, primært fordi Danmark ikke er med i euroen. Men både S og V holder fast i, at Danmark er nødt til at være med. - Det er nødvendigt, for vi er nødt til at stå skulder ved skulder, nu hvor der har været voldsomme spekulationsbølger mod den europæiske økonomi. Det er det bedste vi kan gøre, også for den danske økonomi, siger socialdemokraternes finansordfører, Morten Bødskov, til DR. - Vi bor jo allesammen i Europa, og det går ud over os allesammen, hvis det går galt, siger finansminister Claus Hjort Frederiksen.",2010-05-10T11:32:00+00:00,
https://www.dr.dk/nyheder/penge/erhvervslivet-vil-have-sladrehanke,"Danske firmaer er med rekordfart ved at indføre ordninger for de ansatte, så de risikofrit kan sladre til ledelsen om uregelmæssigheder i virksomheden, skriver Morgenavisen Jyllands-Posten tirsdag. Datatilsynet har godkendt 20 ordninger og behandler lige nu yderligere 45 ansøgninger. Adgangen for ansatte til at kunne fortælle ledelsen om uregelmæssigheder eller direkte ulovlige forhold på en arbejdsplads er blevet aktuel efter skandaler som Stein Bagger-sagen og kollapset i den amerikanske koncern Enron for nogle år siden. I tilfældet Stein Bagger kunne en sladre-ordning måske have fået en ansat til at afsløre, at der var noget helt galt, før det hele kollapsede. Den type overvejelser har overbevist bestyrelsesformanden for Carlsberg om, at bryggeriet bør få sig en såkaldt whistleblower-ordning. - Man har i andre tilfælde set, at når uregelmæssigheder opdages for sent, kan det have en ødelæggende effekt, siger bestyrelsesformanden, professor Povl Krogsgaard-Larsen, Carlsberg til Jyllands-Posten. Lov i USA Hos Danmarks største investor, ATP, tror man, at der kommer mange flere whistleblower-ordninger i Danmark. Dels fordi det anbefales i et nyt regelsæt for god selskabsledelse, dels fordi det er blevet lovpligtigt i USA. - Hvis historien er et godt pejlemærke, vil kravene i USA brede sig til Europa. Men jeg håber, at man følger vores tradition med at gå frivillighedens vej og lade det dirigere af selskabernes egne overvejelser, siger adm. direktør Lars Rohde, ATP. Langt de fleste af Danmarks største børsnoterede selskaber - dem i børsens eliteindeks, C20 - har allerede taget positiv stilling til at oprette en ordning.",2010-03-09T06:57:00+00:00,
https://www.dr.dk/nyheder/penge/aktie-aarets-vindere-og-tabere-se-hvad-du-kunne-have-tjent,"Klokken 17 i dag lukker Københavns fondsbørs for årets sidste handelsdag. Og der store forskelle på, hvad investorer har tabt og vundet på de største danske aktier i år. Det fortæller Per Hansen, der er økonom i investeringsbanken Nordnet. Eksempelvis er transportvirksomheden DSV i år stormet frem. - Havde du købt for 1000 kroner DSV-aktier ved begyndelsen af i år, så vil du have tjent cirka 550 kroner, siger han. Hvis de 1000 kroner i stedet havde været sat i armbånd og øreringe hos smykkefimaet Pandora, så ser regnestykket noget anderledes ud. - I stedet for at have tjent penge, havde du tabt 270 kroner. Så de 1000 kroner ville i dag være faldet til 730 kroner, siger Per Hansen. Bedre år end sidste år Generelt set var sidste år et skidt år på aktiemarkederne. Her faldt det toneangivende C20-indeks over de mest handlede aktier i store danske virksomheder med 13 procent. Men i år tegner til at blive markant bedre med samlede 12 procents stigninger i gennemsnit på indekset over de 20 største danske aktier. - Man vil huske tilbage på 2017 som året, hvor de danske aktier tog revanche. Med mindre der sker noget helt banebrydende i dag, så slutter markedet nogenlunde lige så meget i plus, som 2016 gik i minus, siger han. Transport- og ingrediensvirksomhed ligger i front Langt de fleste aktier i C20 ligger dermed i dag i plus på afkast til investorerne, fortæller Per Hansen. - Nogle af de selskaber, som springer mest i øjnene, er transportvirksomheden DSV og ingrediensvirksomheden Chr. Hansen, siger han. De to aktier er steget med omkring 50 procent, siden begyndelsen af dette aktieår. Næsten samme stigning ses hos den bioteknologiske virksomhed Novozymes. Smykkefirma skuffer slemt Der er dog også tabere på aktiemarkedet i år. Smykkefirmaet Pandora har været én af de aktier, som har været meget omtalt, men ikke for det gode. - Pandora ligger nu til at være årets bundprop blandt de store aktier med et kursfald, på cirka 27 procent, hvis dagen i dag slutter, som den begyndte, siger Per Hansen. Og alt tyder ifølge investeringsøkonomen på, at investeringer i aktier vil fortsætte med at stige i 2018. Renterne er nemlig fortsat lave, så afkast på investeringer i obligationer er ikke et specielt attraktivt alternativ lige nu, siger han. - For de investorer, som har ambitioner om afkast, så findes der fortsat ikke særligt mange alternativer til aktier, siger Per Hansen. Rettelse: Tidligere fremgik det af artiklen, at Novozymes laver medicin. Dette er præciseret, da der er tale om en bioteknologisk virksomhed.",2017-12-29T16:06:00+00:00,
https://www.dr.dk/nyheder/penge/analytikere-rammer-ved-siden-af,"Der er behov for selvransagelse blandt aktieanalytikere og chefstrateger. Selvom om vi ser det ene rekordstore kursfald efter det andet, lyder det jævnligt at ""bunden er nået"", og ""det er et godt tidspunkt at opkøbe aktier"". Men endnu har de ikke haft ret. Værdien af de 20 største danske børsnoterede aktieselskaber, de der ligger i C20 indekset, er raslet ned de seneste måneder. Intet mindre end 350 milliarder kroner har kurstabet været, siden det for alvor gik op for verden, at der var noget der var grueligt galt. De anbefaler stadig ""køb"" Alligevel anbefaler aktieanalytikere, at man skal købe aktier, og det er meget sjældent, man hører dem sige sælg, også selvom man er midt i en historisk nedtur. Der var ingen af de store analysehuse, der var ude i løbet af sommeren og sige ""sælg alt hvad du har af aktier"" og undervejs har næsten samtlige analytikere været ude og anbefale at købe en eller flere af de faldende aktier. Også i dag er overvægten på ""køb"". - Vi ved fra flere studier, at analytikere er det, som vi kalder over-optimistiske. Ofte har de for store forventninger til, hvordan aktien vil klare sig, siger Jesper Rangvid, professor på Copenhagen Business School. I P1 Business i dag mødes to af de berørte analytikere med Morten Langer fra aktieugebrevet til en diskussion om, hvad vi i det hele taget kan bruge analytikere til midt i finanskrisen. det er 13.03 på P1. http://mu.net.dr.dk/admin/programcard/get/?id=urn:dr:mu:programcard:533ea0356187a2081cd5cfe2",2008-11-20T06:00:00+00:00,
https://www.dr.dk/nyheder/penge/lehman-traekker-roede-spor-til-danmark,"Lehman Brothers' kollaps trækker blodrøde tråde ud til resten af verden. Som en af verdens allerstørste banker har Lehman Brothers lavet forretninger med langt de fleste af verdens større banker. Også tab herhjemme Både Danske Bank, Svenske Handelsbanken og norske DnB Nor har haft forretninger med Lehman Brothers. - En bank af vores størrelse har selvfølgelig en berøringsflade med Lehman Brothers, og vi har da noteret, at banken har problemer. Hvad det eksakt betyder, må vi vente og se på, men et kollaps vil selvfølgelig påvirke os, siger pressechef Jonas Torp til RB-Børsen. Senere mandag vil Danske Bank orientere om bankens engagement med Lehman Brothers. Taber 734 millioner Indtil videre ser det dog ud til, at Svenske Handelsbanken, der mandag overtog Lokalbanken i Nordsjælland, står til det største tab i kølvandet efter Lehman Brothers' kollaps. Ifølge den svenske avis Dagens Industri har Handelsbanken stillet en kreditfacilitet på 140 millioner dollar svarende til 734 millioner kroner til rådighed for Lehman Brothers. Det er uvist, hvor stort et beløb Lehman Brothers har trukket på kreditten. Ingen kommentarer Overfor RB-Børsen bekræfter Handelsbankens topchef Pär Boman, at den svenske storbank har et engagement med den kriseramte amerikanske investeringsbank. Han afviser dog at kommentere størrelsen af engagementet. Siden er det kommet frem, at Lehman Brothers skylder bankens 10 største kreditorer uden sikkerhed 157 milliarder dollar svarende til svimlende 825 milliarder kroner, skriver Bloomberg News. Den største kreditor er Tokyo-banken Aozora Bank, der har 463 millioner dollar i klemme i forbindelse med investeringsbankens kollaps. Solide kursfald Lehman Brothers' kollaps har resulteret i massive kursfald. Danske Bank er ved 16-tiden faldet med 4,4 procent, Jyske med knap 4,7 procent, Nordea med 3,6 procent og Sydbank med 3,5 procent. Til sammenligning har det ledende danske aktieindeks, OMX C20, smidt 3,7 procent.",2008-09-15T12:08:00+00:00,
https://www.dr.dk/nyheder/penge/aktier-carlsberg-markant-til-vejrs,"Carlsberg-aktien får et solidt løft efter sit halvårsregnskab, hvor top- og bundlinjen overrasker positivt. Carlsbergs optur understøtter C20-indekset, som åbner 0,1 pct. højere i 406,44. FLSmidth fortsætter sin nedtur, og Novo Nordisk er også presset efter en sænket anbefaling hos Merrill Lynch. Aktieboks: Aktier: C20 Steg markant Carlsberg-aktien løftes 9,0 pct. til 413, efter at halvårsregnskabet overraskede positivt med top- og bundlinjen. Carlsberg leverede første sæt 2008-prognoser inklusiv de opkøbte østeuropæiske aktiviteter BBH. Carlsberg-prognoserne ser konservative ud, og de ligger lidt under analytikernes årsprognoser. D/S Norden åbner 2,2 pct. lavere i kurs 402 efter mandagens nedtur på 6,6 pct. D/S Nordens amerikanske konkurrent Dryships lukkede mandag 9,2 pct. lavere. Novo Nordisk er med til at trække stemningen ned, og aktien falder 0,5 pct. til 309,5, efter at den amerikanske investeringsbank Merrill Lynch sænker sin anbefaling på Novo-aktien til negative underperform fra neutral. Genmab falder 2,5 pct. til kurs 306,5, og mandagens profithjemtagning ser ud til at fortsætte. Det amerikanske finanshus Merrill Lynch hæver sit kursmål på Genmab til 340 fra 285. FLSmidth falder FLSmidth falder 3,2 pct. lavere i kurs 410,5, og dermed fortsætter tendensen efter mandagens dyk på 5,4 pct. Tilbagegangen sker under solid omsætning. FLSmidths Minerals-division indgik mandag aften en kontrakt til en værdi af godt 220 mio. kroner med Teghout cjsc på leverance af formalings- og sorteringsudstyr til produktion af kobber molybdæn. FLSmidth-kunden Heidelbergcement gentog tirsdag sine 2008-omsætningsprognoser. Franske Lafarges ægyptiske opkøb, Orascom, er ramt af svagere cementafsætning end ventet. Det har presset FLSmidth de seneste par dage. FLSmidth har Orascom i sin kundeportefølje. En kilde tæt på markedet hæfter sig ved, at Orascoms melding fra den 1. august tynger FLSmidth-aktien.",2008-08-05T07:55:00+00:00,
https://www.dr.dk/nyheder/penge/guldprisen-falder,"Det er ikke guld i mund. Det er nærmest guld i bund. Prisen på guld er faldet 10 pct. på ganske få dage. I sikker havn Traditionelt betyder usikkerhed på aktiemarkederne, at investorerne søger mod sikre havne som blandt andet guld. Derfor er guldprisen steget til rekordhøjder hen over sommeren og var på et tidspunkt oppe at kysse en pris på over 1900 dollar for en ounce den 5. september, skriver Børsen. Men nu falder guldprisen til under 1700 dollar og har kurs mod det største ugentlige fald siden 2008 – på trods af, at investorerne fortsat flygter ud af aktier. De europæiske markeder er således i rødt igen, og det danske C20-indeks har fundet det laveste niveau siden slutningen af 2009. Frygt får obligationerne til at stige Når investorerne trækker sig fra selv guldet, vidner det om ualmindelig risikofrygt på markederne. Obligationer er stort set det eneste, der stiger på de globale finansmarkeder i dag, skriver Børsen videre. Nogle investorer menes desuden at trække sig fra guldet for at dække nogle af de tab, de har gjort på blandt andet aktiemarkedet over de seneste måneder. - Det er for at løfte marginerne på tab i andre aktiver, siger Afshin Nabavi, vicedirektør i MKS Finance i Geneve til Bloomberg. Samlet er MSCI World-indekset, der dækker aktier i 46 lande, nu dykket over 20 pct. siden maj. Dermed har de globale aktier krydset grænsen til et bear marked. Afshin Nabavi ser faldet til 1700 dollar som en sund korrektion. Men den 'lave' pris kan samtidig lokke nye tilbudsjægere til, forklarer han til Bloomberg.",2011-09-23T13:11:00+00:00,
https://www.dr.dk/nyheder/penge/finanstilsynet-paa-besoeg-hos-northern-rock,"Den engelske bank Northern Rock har i dag haft besøg af Finanstilsynet, der ville tjekke den økonomiske helbredstilstand i bankens danske afdeling. Det bekræfter direktør Jan Thygesen over for epn.dk. Banken er i stor krise i Storbritannien og har natten til fredag måttet hente akut-kapital hos den britiske nationalbank, Bank of England. Banken står for omkring en femtedel af boliglånene i England. Northern Rock etablerede sig i foråret i Danmark med et løfte om høje renter til kunderne. Kun et par danske kunder vil ud Ifølge Jyllands-Postens epn.dk har krisen betydet, at enkelte danske kunder allerede har trukket deres penge ud af Nothern Rock herhjemme. Men der er ingen grund til bekymring, bedyrer den danske direktør. - Situationen er alt andet end behagelig, men den er under kontrol, forsikrer Jan Thygesen, adm. dir. for Northern Rocks danske afdeling, der fredag morgen har haft ""adskillige"" bekymrede kunder i røret. - Vi har nu 10.000 indlånskunder i Danmark og en balance omkring 3 milliarder kroner. Naturligt nok er det kunder med indlån ud over den grænse, der er omfattet Garantifonden, der har henvendt sig her til morgen. Titusinder af kunder på netbank Baggrunden for krisen i den engelske bank er de såkaldte subprime-problemer, der begyndte for nogen tid siden i USA, hvor den stigende rente medførte, at flere boligejere ikke kunne betale deres lån tilbage. Det fik bankerne til at tøve med at låne ud til hinanden, da man ikke vidste, hvem der var i krise. I Storbritannien har titusinder af kunder her til morgen via netbank har forsøgt at få adgang til deres konti, men systemet brød tilsyneladende sammen. Herhjemme trækker krisen i Northern Rock aktierne ned fredag morgen, hvor det toneangivende indeks C20 ved 11-tiden var faldet med omkring 0,7 procent.",2007-09-14T10:27:34+00:00,
https://www.dr.dk/nyheder/penge/danske-aktier-synes-ustoppelige,"De danske aktier begyndte torsdagen med små stigninger, da de sammen med de øvrige europæiske aktiemarkeder nød godt af onsdagens sene amerikanske fremgang. Aktieboks: C20-indekset C20-indekset steg 0,2 procent til 446,7 i dagens første handler. Et par opjusterede kursmål fra de udenlandske finanshuse smittede også af på aktierne, selv om mange af finanshusene faktisk har salgsmål på de danske aktier. Vestas tror på EU-energipakke I onsdagens sene handel oplyste Vestas, at selskabet er godt tilfreds med EU-Kommissionens energi- og klimapakke. - Vi hilser meddelelsen fra kommissionen velkommen. Vi er glade for, at man er landet på det ambitiøse niveau med en bindende målsætning om 20 procent af energien fra vedvarende energi i 2020. Det er lidt af et gennembrud, at kommissionen foreslår det, sagde Peter Brun til RB-Børsen. Vestas åbnede 0,5 procent højere i kurs 236. Trodser slagsanbefalinger Carlsberg fik hævet sit kursmål hos det amerikanske finanshus Goldman Sachs med 12 procent til 410 kroner. Det er langt under Carlsbergs åbningskurs på 555, og Goldman Sachs gentog sin salgsanbefaling på Carlsberg-aktien. Carlsberg åbnede uændret. Danisco fik hævet sit kursmål af Goldman Sachs til 464 kroner ifølge Bloomberg News. Danisco åbnede 0,6 procent højere i kurs 480. Citigroup havde kigget Trygvestas igennem i sømmene, efter at forsikringskoncernen tirsdag opjusterede sine forventninger. Det amerikanske finanshus hævede sit kursmål med 18 procent til 375 kroner, men gentog sin salgsanbefaling. Trygvestas åbnede 1,6 procent højere i kurs 463,5 mens konkurrenten Topdanmark steg 1,2 procent til kurs 993. Rockwool opjusterer Udenfor C20 fik Rockwool opløftende nyt fra Alm. Brand Henton, efter at Rockwool onsdag hævede sin overskudsforventning til helåret 2006. Analytiker Thomas Hundebøl hos Alm. Brand Henton hævede sit 12 måneders kursmål til 990 fra 940, mens anbefalingen ""neutral"" fastholdes. Rockwool åbnede 1,7 procent højere i kurs 963 efter en fremgang på mere end 5 procent i onsdagens handel.",2007-01-11T09:30:00+00:00,
https://www.dr.dk/nyheder/penge/graekenland-traekker-danske-aktier-ned,"De græske politikeres aftale om at danne en samlingsregering har tilsyneladende ikke den store betydning for de urolige aktiemarkeder. Mandag ved 9.30-tiden var det toneangivende aktieindeks på fondsbørsen i København, C20, gået tilbage med 0,7 procent efter en åbning på minus 0,4 procent i forhold til i går. Europa dykker Værst ser det ud for cementkoncernen FLSmidth, der ryger 2,1 procent ned. Men også DS Norden og Mærsk går ned med henholdsvis 1,3 og 1,1 procent. På markederne i London, Frankfurt og Paris er aktierne dykket med mellem 1,1 og to procent. Altså ser det ikke ud til, at de græske planer om at danne en samlingsregering har stor indflydelse på aktiemarkederne. Ukendt leder Problemet er blandt andet, at man fortsat ikke ved, hvem der skal lede den græske regering, forklarer senior-aktiestrateg i Nordea, Henrik Drusebjerg. - Grækerne mange gange har lovet en masse, men det er indtil videre ikke blevet til andet end løfter, så man vil gerne vil se, om lederen er en, der rent faktisk kan handle. En, der rent faktisk kan gå hjem og indføre skat, da der er mange i Grækenland, der slet ikke betaler skat, og en, der i øvrigt er i stand til at spare på budgettet, siger han til DR Nyheder. Hele Sydeuropa er involveret Han vurderer imidlertid ikke, at det er nok at få Grækenland på ret køl, før markederne vender pilen opad. - Der handler om mere end Grækenland. Det handler om Italien og Berlusconi, der bliver stadig mere upopulær, og en italiensk økonomi, der har det sværere og sværere. Det handler om Spanien, der har en enorm høj arbejdsløshed, siger Henrik Drusebjerg og fortæstter: - Det handler også om den store aftale, som EU har vedtaget, men som stadigvæk i detaljegrad mangler rigtig mange ting. Det er desværre langt fra overstået endnu, selvom grækerne har taget et vigtigt skridt, siger Henrik Drusebjerg. Papandreou er færdig Den græske ministerpræsident, George Papandreou, indgik søndag aften en aftale med den konservative oppositionsleder, Antonis Samaras, om at danne en national samlingsregering. Regeringen skal gennemføre en krisepakke, som Grækenland har aftalt med de øvrige eurolande og IMF, Den Internationale Valutafond, og som skal forhindre, at Grækenland går statsbankerot. Papandreou kommer ikke til at lede den nye regering.",2011-11-07T09:22:00+00:00,
https://www.dr.dk/nyheder/penge/usa-tal-sender-danske-aktier-i-vejret,"De danske aktier lukkede med pæne stigninger, da lave amerikanske producentpriser løftede de europæiske aktier op i et højere niveau. Producentpriserne dæmpede nemlig investorernes inflationsbekymringer lidt. De har ellers præget markedet den seneste uge. Nordea steg mest C20 lukkede 0,9 procent højere i 381,37 hvor Nordea blev dagens højdespringer med en stigning på 2,5 procent til kurs 73. William Demant blev handlet 2,2 procent højere til lukkekurs 462. Høreapparatproducentens nye produkt i den dyre prisklasse, Oticon Delta, klinger så godt i kassen, at endnu en opjustering kan ligge i kortene. Det vurderede analytiker Peter Nyborg Moltke fra investeringsbanken Gudme Raaschou, der fastholder anbefalingen ""akkumuler"" med et kursmål på 475. GN ned før regnskab GN Store Nords lukkede 0,6 procent lavere til kurs 82,8. Analytiker Peter Nyborg Moltke fra Gudme Raaschou vurderede, at GN Store Nord onsdag vil levere et halvårsregnskab uden overraskelser, og at salget af høreapparatdivisionen GN Resound allerede er indregnet i aktiekursen. Analytikeren fastholdt anbefalingen akkumuler med et kursmål på 85. Finanshuset Standard & Poor's Equity Research hævede sit kursmål til 84 fra 80 og gav anbefalingen ""hold"". A.P. Møller - Mærsk lukkede 0,7 procent højere i kurs 43.400 efter at den positive stemning bed sig fast på de europæiske markeder. Long Beach havnen i Los Angeles, der er blandt de travleste havne i USA, har oplevet et fald i væksten i antallet af containere i juli. Ifølge analytiker Finn Bjarke Petersen fra Standard & Poor's Equity Research bekræfter tallene, at væksten i den amerikanske import er aftagende.",2006-08-15T15:54:32+00:00,
https://www.dr.dk/nyheder/penge/bred-fremgang-til-danske-aktier,"De danske aktier lukkede med pæne stigninger over stort set hele linien. C20 lå 1,2 pct. højere i 368,72. GN Store Nord vandt på spekulationerne om salget af sin høreapparatdivision, mens Vestas vurderedes en bedre fremgang i det tyske af Sydbank. GN Store Nord blev handlet 4,4 procent højere og lukkede i kurs 84. Den schweiziske høreapparatproducent Phonak bekræftede overvejelserne om bud på konkurrenten danske GN Resound, som GN Store Nord påtænker at sælge. De store investorer i GN, Nordea Investment Management og Bankinvest har samtidig holdt fortrolige møder med GN Store Nord, favoritopkøberne Phonak og danske William Demant Holding der lukkede 2,7 procent højere til kurs 436,5. Alle banker steg Bankaktierne i eliteindekset lå mandag alle med stigninger, hvor Jyske Bank lukkede handlet 3,2 procent højere til kurs 325 på forventninger om bankens halvårsregnskab tirsdag, mens Norea lå 1,4 procent højere i kurs 70,8, og Danske Bank lukkede til kurs 222,5, hvilket var 1,5 procent højere. A.P. Møller - Mærsk lukkede mandag 0,9 procent højere i kurs 44.400. Rederi-investorerne noterede sig mandag, at det Singapore-baserede containerrederi Neptune Orient Lines har klaret sig væsentligt bedre end APM i årets første seks måneder. - Raterne for Neptune er faldet med 4 procent, mens vi venter et fald på 14 procent for APM, sagde analytiker Henrik Lund fra Danske Equities til RB-Børsen. Tysk medvind til Vestas Vestas lukkede 0,2 procent højere i kurs 154. Vindmølleproducenten har fremgang i Tyskland, konkluderede analytiker Jacob Pedersen fra Sydbank på grundlag af de seneste tal fra det tyske vindenergiinstitut (BWE).",2006-07-24T16:14:00+00:00,
https://www.dr.dk/nyheder/penge/danske-aktier-i-blandede-retninger,"Aktierne herhjemmeåbnede i sidelæns bevægelse torsdag, da solide stigninger i GN Store Nord og Group4Securicor blev udlignet af en sløj åbning af A.P. Møller-Mærsk (APM) og Danisco. Aktier i SAS strøg til himmels efter flyselskabets regnskabspræsentation, mens Danske Bank fik en god start forud for bankgigantens årsregnskabsmeddelelse senere torsdag. C20 indekset åbnede marginale 0,01 procent lavere i 390,86. SAS Flyselskabet SAS åbnede 5,5 procent højere i 86,00. Selskabet brød med torsdagens regnskabstal en fireårig periode med røde tal på bundlinjen. SAS præsenterede et overskud på 418 millioner kroner før skat i 2005. SAS venter en fortsat positiv markedsudvikling i 2006 med en stabil passagervækst på to-tre procent i Skandinavien. På de intereuropæiske markeder estimeres væksten til fire-fem procent. Koncernen venter dog fortsat hård konkurrence. GN Store Nord GN Store Nord har oplevet medvind på fondsbørsen de seneste dage. Aktien åbnede 4,4 procent højere i 96,25, da kursmålet blev opjusteret til 115 kroner fra 85 kroner af finanshuset CSFB. Danisco Danisco har besluttet at omorganisere koncernens sukkeraktiviteter, og det vil medføre lukning af fabrikker i hele Norden og reduktion af medarbejderstaben med 350 personer. Danisco åbnede 1,88 procent lavere i 469,00. Danske Bank Årsregnskabet fra Danske Bank bliver torsdagens hovedbegivenhed. Et fortsat stigende udlån til både erhverv og private i 2005 ventes at have været en stærkt medvirkende faktor til øgede nettorenteindtægter i banken. Dermed venter aktieanalytikerne og investorerne endnu et rekordoverskud fra banken. Aktier i Danske Bank åbnede 0,7 procent højere i 222,75.",2006-02-09T09:41:46+00:00,
https://www.dr.dk/nyheder/penge/ny-moegdag-de-danske-aktier,"Mens 2015 blev et reelt jubelår for de danskere med penge i aktier, er 2016 startet som noget nær en katastrofe. I dag faldt aktierne igen, denne gang med 3,56 procentpoint, og alle aktier i C20 indekset med undtagelse af TDC viste røde tal. Samlet er de danske aktier i de 20 største selskaber faldet med 9,2 procent siden nytår, og det er den værste start på et aktieår siden finanskrisen. Uro i verden En af de helt store årsager til de styrtdykkende aktier er uro omkring den kinesiske økonomi. Mens økonomien er buldret derudaf i flere år og har vist tocifrede vækstrater, er væksten nu ved at stilne af. Stadigvæk kan man fremvise en vækst, der vil glæde de fleste finansministre i Europa, men den lavere vækst skaber en ny situation, og konsekvenserne for hele verdensøkonomien er svære at regne ud for investorerne. Uroen omkring økonomien i Kina har medvirket til, at de kinesiske aktionærer er blevet usikre. Så usikre at der opstod panik på de førende børser i Kina, der en overgang lukkede, da de kinesiske aktionærer begyndte at sælge ud af aktierne. Indtil videre er det kinesiske indeks faldet med 18,1 procent i år. Samtidig har den amerikanske centralbank for første gang i et årti hævet renten i december, og for nylig fortalte man, at der kan komme flere renteforhøjelser i løbet af 2016. Det bekymrer investorerne, der ikke føler sig overbevist om, at det økonomiske opsving er stærkt nok til at kunne klare sig uden de meget lave renter, som har præget verden gennem de seneste mange år. Lav oliepris Endnu en faktor bag markedsuro er den lavere oliepris. En tønde olie kan i dag købes for under 30 dollar. Det er det laveste siden 2003 og er endnu et usikkerhedsmoment under den globale økonomi. Ganske vist foreskriver de økonomiske lærebøger, at billig olie skaber vækst, fordi det sænker virksomhedernes omkostninger til produktion, men mange er bekymrede for om priserne er blevet så lave, at det kan trække tæppet væk under en række vigtige olieproducerende lande og flere store virksomheden i olieindustrien med store skadevirkninger for økonomien til følge.",2016-01-15T21:03:00+00:00,
https://www.dr.dk/nyheder/udland/tirsdagens-aktiehandel-er-begyndt-kurserne-falder-igen,"Mandagens voldsomme fald på de globale aktiemarkeder på grund af nervøsitet for en økonomisk opbremsning i Kina ser ud til at fortsætte. Aktierne i Kina falder over seks procent fra åbningen af markedet tirsdag, skriver nyhedsbureauet AFP. I Australien ligger det ledende indeks 1,4 procent lavere kort tid efter, at børsen i Sydney åbnede klokken to natten til tirsdag dansk tid. Også i Japan er der et overtal af sælgere. Nikkei-indekset i Tokyo åbnede med et fald på omkring to procent, men efter en halv time er den negative stemning forstærket og værdipapirerne falder 3,8 procent. Kurserne har ikke været lavere i seks måneder. Begge markeder indkasserede fald på over fire procent mandag. Nervøse miner - Kun de mest modige sjæle tør købe nu, siger Chris Weston, chefstrateg i finanshuset IG Markets i Sydney, til nyhedsbureauet AFP. Han tilføjer, at tirsdagens udvikling bestemmes af, hvordan markederne i Kina arter sig. Japans finansminister, Taro Aso, siger tirsdag ifølge nyhedsbureauet Reuters, at han håber, den kinesiske regering vil gribe ind og stabilisere økonomien. På Wall Street begyndte ugen også i rødt. Da aktiehandlerne i New York mandag aften dansk tid gik hjem, stod der et minus på 3,9 procent ud for det ledende S&P-indeks. Kina startede nedtur Nedturen på aktiemarkedet begyndte, da de to ledende kinesiske indeks lukkede med tab på mellem syv og ni procent. Så store tab er der ikke set på det kinesiske marked på en enkelt dag siden 2007. De voldsomme fald fra morgenstunden kombineret med den seneste tids økonomiske meldinger fra Kina startede en panisk løbeild på aktiemarkederne verden over. Den dårlige stemning nåede også Europa, hvor de store børser lukkede med fald på omkring fem procent. Det danske C20 Cap-indeks lukkede mandag med et fald på 4,7 procent, hvilket er det største fald nogensinde på en enkelt dag, siden indekset blev lanceret i 2011. /ritzau/",2015-08-25T01:27:00+00:00,
https://www.dr.dk/nyheder/udland/kina-devaluerer-sin-valuta-tredje-dag-i-traek,"For tredje dag i træk nedskriver Kinas centralbank, People's Bank of China, landets møntfod i forhold til den amerikanske dollar, skriver AFP og Bloomberg News med henvisning til de kinesiske bankmyndigheder. Torsdag er den såkaldte referencekurs for yuan sat 1,1 procent lavere. Det er en smule mindre end tirsdag og onsdag, hvor møntfoden de facto blev devalueret med henholdsvis cirka 1,9 og 1,6 procent. Største ændring i to årtier Tilsammen er devalueringerne den største ændring af den kinesiske valuta i over to årtier, og størrelsen af nedskrivningen skal sammenlignes med, at den kinesiske centralbank normalt kun ændrer referencekursen med under 0,02 procent dagligt. Usikkerhed om styrken i den kinesiske økonomi menes at være årsagen til centralbankens forsøg på at svække valutaen, hvilket ifølge kritikere skaffer kinesiske virksomheder en stor konkurrencefordel på det globale marked. Ved at gøre sin valuta svagere bliver det billigere for udlandet at købe varer i Kina, og frygten for, at tiltaget fra centralbanken kan starte en decideret valutakrig, skabte onsdag uro på de finansielle markeder verden over. Fald i dansk C20-indeks Det danske C20 Cap-indeks faldt med 2,07 procent onsdag, og ifølge flere valutaanalytikere i danske banker skyldes faldet, at markederne reelt ikke ved, hvor stor den samlede devaluering af yuan bliver i denne omgang fra den kinesiske centralbank. Effekten af devalueringen har de seneste dage spredt sig som ringe i vandet. Både den newzealandske og australske dollar samt flere asiatiske valutaer er faldet i værdi i forhold til dollar og euro, og en række råvarepriser er ligeledes faldet. Torsdagens melding har ikke skabt nær så store skvulp på valuta- og aktiemarkederne. De fleste børser i Asien er således torsdag morgen dansk tid i plus, og de regionale valutaer er ikke blevet påvirket i særlig stor grad. Kinas centralbank siger i forbindelse med torsdagens nedskrivning, at der ikke grundlag for yderligere at svække yuan. Ifølge Reuters' kilder skubber stærke kræfter i regeringen dog på for en yderligere devaluering, så den samlede svækkelse kan løbe op i ti procent i alt. /ritzau/",2015-08-13T04:30:00+00:00,
https://www.dr.dk/nyheder/udland/finansmarkeder-reagerer-paa-graesk-aftale-rentefald-i-sydeuropa,"Nyheden om en aftale mellem Eurotoppen og Grækenland om en ny støtteordning giver her til formiddag givet både aktier og obligationer medvind på markedet. De positive takter på finansmarkerne afspejles særligt i obligationsmarkedet i Sydeuropa, fortæller Ulrik Bie, cheføkonom i Nykredit. - Vi fik en meget positiv reaktion i sidste uge. Men der hvor vi kan se en stor forskel, er på obligationsrenterne i Sydeuropa, der får et ordentligt hak nedad, siger han. Mens renten på obligationerne falder, så stiger aktierne i det meste af Europa. Danske Banks cheføkonom ser også den positive stemning og konstaterer, at investorerne lige nu reagerer med et lettelsens suk efter timelange forhandlinger den seneste uge. - Men det er ikke en eksplosion, for der er stadig en lang række uafklarede spørgsmål, siger Steen Bocian. Mange ubesvarede spørgsmål Markedets positive men afdæmpede reaktion skyldes ifølge de to cheføkonomer blandt andet, at man fortsat mangler at se stregerne på et stykke EU-papir ført ud i livet i Grækenland, ligesom aftalen skal godkendes i en lang række europæiske parlamenter. Sidstnævnte formentlig ikke uden polemik og debat. - Man er stadig klar over, der er meget, der kan gå galt, siger Danske Banks Steen Bocian. Han suppleres af Ulrik Bie, der hæfter sig ved, at der også internt i Grækenland er tvivl om, hvordan landet skal ledes efter den nye aftale. Allerede tirsdag eller onsdag skal det græske parlament have godkendt aftalen og taget de første skridt til at implementere flere dele af den. - Den indenrigspolitiske situation er mildt sag uafklaret, siger Ulrik Bie. Onsdag aften vil eurolandene så vurdere, om de græske initiativer er tilfredsstillende, hvorefter aftalen så skal godkendes i flere af medlemlandenes parlamenter – heriblandt den tyske Bundestag. Først derefter kan de mere formelle forhandlinger om den tre-årige lånepakke, som aftalen strækker sig over, begynde mellem eurolandenes finansministre, bestyrelsen i EU’s stabiliseringsmekanisme og så Grækenland. C20 på himmelflugt I Danmark har de græske nyheder sendt det førende danske aktieindeksC20 Cap-indeks, der indeholder de 20 mest populære aktier – på rekordjagt. Efter en times handler er indekset steget med 1,5 procent og nærmer sig rekorden på 1030,47. Indtil videre er der dog primært tale om standardreaktioner, vurderer Steen Bocian. Grækenlands betydning på det globale investeringsmarked er nemlig til at overse, siger han. - Grækenland er ikke ligeså interessant, som det har været. En lille økonomi påvirker sjældent verdensøkonomien særlig meget – og det er også tilfældet her.",2015-07-13T10:00:00+00:00,
https://www.dr.dk/nyheder/penge/usa-ledighed-stiger-til-fem-procent,"Ledigheden stiger i USA, og dermed kan der føjes endnu et skuffende tal til rækken af dårlige nyheder for verdens største økonomi. Ledigheden steg til 5 procent fra 4,7, viser en ny arbejdsmarkedsrapport. De dårlige tal har bredt en pessimistisk stemning på aktiemarkederne. Aktiekurserne er faldet både i USA og Europa. Det ledende danske aktieindeks, OMX C20, er fredag eftermiddag faldet lidt over to procent. USA-økonomi uden støtteben Dermed ser det nu ud til, at et af de sidste støtteben for den amerikanske forbruger er ved at falde bort, påpeger Jes Asmussen, cheføkonom i Handelsbanken. - Et relativt solidt arbejdsmarked har således indtil videre været de amerikanske forbrugeres eneste bastion i kampen mod faldende huspriser, strammere kreditbetingelser og høje energipriser, men nu ser det støtteben altså for alvor ud til at være fjernet under dem, skriver Jes Asmussen i en kommentar til tallene. Frygt for økonomisk nedtur Tallene bekymrer også Danske Banks cheføkonom, Steen Bocian. Sammenholdt med andre dårlige tal er der ifølge cheføkonomen ikke tvivl om, at billedet af den amerikanske økonomi er blevet væsentlig forværret over de seneste dage, og at recessionsfrygten har fået mere næring, skriver Ritzau. Måske snyder vejret En enkelt formildende omstændighed er dog, at det var ualmindeligt dårligt vejr i USA den uge, hvor tallene blev indsamlet. Det kan blandt andet være årsag til at beskæftigelsen i byggeriet var lavere end ventet. - Dog var der fortsat tale om en relativ pæn indkomstfremgang, men med tegnene på en acceleration i tendensen i retning af højere ledighed og svagere beskæftigelse, så vil de disponible indkomster blive ramt i 2008, skriver Jes Asmussen. Svækket dollar og kursfald Det svage tal vil ifølge Jes Asmussen sende rystelser igennem de finansielle markeder også i næste uge, hvor der ikke er planer om andre amerikanske nøgletal. Han forudser en yderligere svækkelse af dollaren, lavere renter især på obligationer med korte løbetider og faldende kurser på aktiemarkederne. Rentefald Flere økonomer forventer nu, at den amerikanske centralbank sænker renten ved dens næste rentemøde 30. januar. Nordea forventer, at renten sænkes med et kvart procentpoint til 4,00. Handelsbanken venter, at centralbanken (Fed) mindst sænker renten med et kvart procentpoint og Danske Bank forventer, at den amerikanske rente til sommer er sænket med et helt procentpoint til 3,25.",2008-01-04T14:39:00+00:00,
https://www.dr.dk/nyheder/penge/centralbanker-gaar-til-kamp-mod-krisen,"Aktiemarkederne er på optur, efter at seks af verdens vigtigste centralbanker har grebet ind i finansmarkedet her til eftermiddag. Det er centralbankerne i USA, Eurozonen, Canada, Japan, Schweiz og Storbritannien, der er gået sammen om et indgreb, som skal løsne op for det såkaldte ""pengemarked"", der formidler kapital mellem verdens banker. - Formålet er at lette presset på de finansielle markeder og dermed lette presset på udlånet til husholdninger og erhverv og dermed skabe økonomisk aktivitet, oplyser Den Europæiske Centralbank, ECB. Med andre ord er formålet at gøre det nemmere for almindelige mennesker og virksomheder at låne penge i banken. Og håbet er at sparke gang i forbruget. Rigtig retning De seks centralbanker, der ud over ECB tæller Bank of England, Bank of Japan, FED og den schweiziske centralbank, har således besluttet at sænke renten på endagslån i dollar med 0,50 procentpoint. Og det er et markant indgreb - Bankerne har i stigende omfang haft problemer med at skaffe likviditet til deres forretninger - også målt i dollar. Med det nye tiltag bliver det lidt lettere at operere, og derfor ser vi, at renterne falder samtidig med, at aktierne stiger, siger DR's økonomiske ekspert Karsten Engmann Jensen og fortsætter: - Det er et skridt i den rigtige retning, men kun et enkelt skridt ud af flere nødvendige tiltag, der skal komme i løbet af de kommende uger, siger han. Godt med koordineret aktion Seniorøkonom fra Handelsbanken, Rasmus Gudum Sessinsø er enig. Han forklarer, at centralbankerne sidder med umiddelbare magt i forhold til de finansielle markeder, og dermed kan foretage de mest akutte indgreb. - Det mest slagkraftige signal, man kan ønske i disse dage, er, at man ser en koordineret aktion på tværs af dem, der har mulighed for at reagere på den korte bane, siger Rasmus Gudum Sessingø. Med den sænkede rente håber centralbankerne, at de amerikanske banker vil blive mere tilbøjelige til at låne penge til de europæiske, vurderer økonomen. Aktion løser ikke alt Amerikanerne har været forsigtige med udlånene, fordi de europæiske banker er tynget af gældskrisen i Middelhavslandene. Aktionen løser dog ikke de fundamentale problemer i verdensøkonomien, vurderer en udenlandsk analytiker. - Basalt set er der tale om økonomisk stimulans på steroider. Det håndterer ikke de underliggende problemer, siger Michael Hewson fra CMC Market til Reuters. Det danske aktieindeks C20 steg ved 14.45-tiden 1,5 procent efter aktionen.",2011-11-30T13:55:00+00:00,
https://www.dr.dk/nyheder/penge/aktier-kaempe-stigning-til-novo,"Novo Nordisk går mod nye højder og mod strømmen i et surt dansk aktiemarked. Fik ikke godkendt medicinen En af forklaringerne er at de amerikanske myndigheder i aftes udskød en tilladelse til at konkurrenten, amerikanske Eli Lily's insulinprodukt, den langtidsvirkende GLP-1 variant, Bydureon kan komme ind på det voksende amerikanske marked for sukkersygebehandling. Der går nu yderligere halvandet til 2 år før tilladelsen kommer. Godt modtaget af analytikere Det bliver i dag godt modtaget blandt investorer og analytiker, fortæller Rune Majlund Dahl fra Sydbank - Det er en rigtig positiv nyhed og en nyhed man ikke havde regnet med ville komme. Jeg tror at alle havde regnet med, at Eli Lilly ville få godkendt deres produkt, og derfor overrasker det meget at de ikke fik det. Afvist for anden gang Der er tale om en afvisning for anden gang af Byetta, der skal bruges een gang om ugen. Det ville ellers være den første rigtige konkurrent til Novo Nordisks succesfulde GLP-1 middel, Victoza. Novo Nordisk's kommunikationschef, Mike Rulis er da også godt tilfreds: - Det er selvfølgelig en konkurrencemæssig fordel at være alene på markedet i en længere periode, siger han til DR-Nyheder. Kursen i hopla Kursen var ved middagstid steget med over 6 procentpoints siden fondsbørsens åbning og var stærkt medvirkende til et samlet plus på C20 indekset, som ellers lå til et fald. Dagens store kurshop kommer efter et par dage med fald for Novo-aktien, som derfor endnu har lidt at indhente for at komme tilbage på niveauet for en uges tid siden. Netop derfor venter Novo Nordisk da også lidt med at den helt store fejring. - Aktiekurser er noget af det mest uforudsigelige. Nogle gange går de op og nogle gange ned.Det har vi netop set de seneste dage, siger Mike Roulis til DR-Nyheder. Tror ikke på salg af Victoza Novo Nordisk tror heller ikke mere på salget af sit diabetesmiddel Victoza, fordi konkurrenten Eli Lillys middel fik afslag fra de amerikanske sundhedsmyndigheder, skriver business.dk. skriver business.dk. - Det er naturligvis en konkurrencemæssig fordel. Men samtidig tror vi, at Victoza ville have klaret sig godt alligevel. Jeg sagde i går, at det ikke ville ændre vores forventninger, hvis Bydureon fik en positiv behandling af myndighederne, og det står jeg ved i dag, hvor det altså ikke gik igennem, siger kommunikationschef, Mike Rulis.",2010-10-20T08:29:00+00:00,
https://www.dr.dk/nyheder/penge/tre-aktier-stak-af,"Fredag blev en stille dag på fondsbørsen i København. C20-indekset lukkede marginale 0,02 procent lavere i 491,35. FLS, Vestas og William Demant steg markant, mens resten af C20 medlemmerne havde mere moderate udsving. Yderligere stigning til FLSmidth FLSmidth-aktien fortsatte fremgangen og steg 2,5 procent til kurs 537. Cementfabriksproducenten landede torsdag en russisk gigantordre på 1,2 milliarder kroner. Ordren er indgået med Eurocement Group, der ifølge FLSmidth er en førende cementproducent i Rusland. - Ordren dokumenterer potentialet i teknologiopgraderinger på det russiske marked. For det andet er russiske Eurocement den dominerende aktør med 35 procent af den installerede kapacitet. Vi ser potentiale for yderligere samarbejde med mersalg som resultat. Med den tredje ordreannoncering hos Cement i tredje kvartal hæver vi estimatet til 2007-ordreindtagelsen, skrev Alm. Brand Henton. Oliepriser understøtter Vestas Vestas-aktien har klaret sig godt de seneste par uger og lukkede fredag solide 2,8 procent højere i kurs 401 under meget høj omsætning. Den seneste fremgang i oliepriserne er med til at understøtte Vestas-aktien, idet en høj oliepris øger investeringslysten i alternative energikilder. Vindmøllegiganten er dog løbet ind i problemer med gearkasserne på offshore-møllerne ved Kentish Flats i England, der alle skal udskiftes. Ny anbefaling på Danisco-aktie William Demant steg uden selskabsspecifikke nyheder 2,3 procent til kurs 480,5, mens D/S Norden steg 6,4 procent til kurs 564. Den svenske storbank SEB hævede anbefalingen på Danisco til ""hold"" fra ""sælg"". Samtidig øges kursmålet til 419 kroner fra 405 kroner Danisco-aktien lukkede 0,8 procent lavere i kurs 396. Flyselskab kunde hos Nordea Nordea har fået det russiske flyselskab Aeroflot som kunde. Nordea skal stå for Aeroflots betalinger i Norden, Letland og Litauen. Nordea lukkede uændret i kurs 84,8, mens Danske Bank faldt 1,2 procent til kurs 208,3. Sydbank smed 0,3 procent til kurs 228,5. Novo sluttede lavere trods gode nyheder Nye data, som fredag fremlægges for EASD (European Association for the Study of Diabetes), bekræfter ifølge Novo Nordisk, at Levemir medfører mindre vægtforøgelse end andre basale insuliner i forbindelse med type 1- og type 2-diabetes. Yderligere fik Novo ligeledes fredag amerikansk godkendelse af væksthormonet Norditropin, der bruges til at behandle børn med Turner-syndrom. Novo-aktien lukkede 0,3 procent lavere i kurs 634. Stigning hos Lundbeck Lundbeck-aktien blev fredag pillet af Goldman Sachs' udvalgte salgsliste, men har stadig en salgsanbefaling. Goldman Sachs kursmålet lyder på 125 kroner. Goldman ser langsommere vækst på det amerikanske marked, stigende forsknings- og udviklingsomkostninger, hvilket vil tynge indtjeningen i 2008 og 2009. Lundbeck steg 0,7 procent til kurs 147. Købsanbefaling på Boconcept Møbelproducenten og forhandleren Boconcept fik godt nyt fra Capinordic, som indledte sin dækning med en købsanbefaling. Samtidig bliver kursmålet fastsat til 610. Boconcept steg 2,0 procent til kurs 556. Kilde: RB-Børsen",2007-09-21T15:20:30+00:00,
https://www.dr.dk/nyheder/penge/nervoes-og-svingende-stemning-i-vente,"Efter onsdagens store fald på de europæiske fondsbørser ligger det i kortene, at vi vil se små udsving i den første handel, dog har stemningen inden for de seneste minutter fået et løft. Det kan afføde pæne plusser, hvis stemningen kan holdes i det meget nervøse marked. Investorerne sunder sig efter de seneste dages nedsmeltning, som centralbankerne onsdag besvarede med koordinerede rentesænkninger. Efter onsdagens lukketid afleverede IBM et godt regnskab. Skrøbeligt og nervøst marked C20-indekset lukkede onsdag 4,8 pct. lavere i 292,82 efter voldsomme udsving. C20 var onsdag morgen tæt på et 10 pct. fald som ved eftermiddagstid var vekslet til et plus på godt 1 pct. - Det er et skrøbeligt og nervøst marked, vi er vidner til. Det var positivt med nattens regnskab fra IBM, og jo mere af det jo bedre. Vi fik jo et svagt regnskab fra amerikanske Alcoa efter tirsdagens lukketid, siger aktiehandler Martin Munk til RB-Børsen. Oversigt Vestas: Vindmølleproducenten, som onsdag lukkede 8,8 pct. lavere i kurs 371,5, er i fokus i torsdagens aviser. Den danske vindmøllegigant Vestas har gennem flere år satset benhårdt på at brede sig til alle typer kunder. Men kreditkrisen kan blive hård ved de små kunder, der udgør 25 pct. af Vestas' ordreliste, mener Deutsche Bank. Det skriver Dagbladet Børsen. Jyllands-Posten skriver, at Siemens Wind Power for alvor giver Vestas baghjul på havmøllemarkedet. Siemens har netop indgået en milliardaftale med den tyske energigigant E.ON om levering af havmøller til Danmarks kommende havmøllepark, Rødsand 2. Danske Bank: Storbanken forsatte onsdag den store nedsmeltning, og aktien endte 9,6 pct. lavere i kurs 92. Danske Bank har mistet en tredjedel af sin værdi i denne uge. Rygterne går tæt, og prisen for at sikre sin investering i Danske Bank mod konkurs er steget kraftigt. Det skriver Jyllands-Posten. DSV: Transportkoncernen DSV's bestyrelsesformand Kurt Larsen skælder de private aktionærer ud for at dumpe aktiekurserne på stabile, danske virksomheder. DSV har aldrig været i bedre form, siger Kurt Larsen til Berlingske Business.",2008-10-09T07:10:34+00:00,
https://www.dr.dk/nyheder/penge/danske-bank-kan-tabe-halv-mia-paa-lehman,"Danske Bank kan tabe en halv milliard kroner på den krakkede amerikanske investeringsbank Lehman Borthers. Et tab som banken selv i en selskabsmeddelelse fredag betegner som begrænset. - Danske Bank har nu gennemført afvikling og netting af mellemværende med Lehman Brothers. En række transaktioner vedrørende indgåede renteswapaftaler, valutaforretninger samt obligationshandler er termineret. Resultatet heraf andrager et begrænset tab, skriver Danske Bank i en meddelelse. I årets første seks måneder havde banken et overskud på 5,8 milliarder kroner. Sur aktie Fredag eftermiddag er Danske Bank-aktien faldet med 3,1 procent, mens det ledende danske aktieindeks, C20, ligger 2,8 procent nede. Aktieboks: Danske Bank Flere penge ude at svømme Derudover har banken udeståender mod sikkerhedsstillelse med et datterselskab af Lehman Brothers på 800 millioner dollar. - Disse faciliteter omfatter 800 millioner dollar repo-forretning sikret med pant i en diversificeret portefølje af erhvervsejendomme og private boliger. De stillede sikkerheder omfatter en nominel overdækning på cirka 50 procent, skriver Danske Bank. Sikkerhed i ejendomme Banken tilføjer, at den også har en repo-forretning på 300 millioner dollar mod pant i prime mortgages med en overdækning på 30 procent. De deponerede sikkerheder hæfter ifølge banken på kryds for de to faciliteter, og Lehman Brothers Holding hæfter for de anførte faciliteter. Det vil altså sige, at banken har sikkerhed i det fortiden meget usikre amerikanske ejendomsmarked. - Den her sag er træls. Det her er en klar skuffelse, da vi havde regnet med, at de her sikkerheder var uomtvisteligt gode, men vi må konstatere, at det amerikanske ejendomsmarked er ekstremt usikkert. Markedet udvikler sig meget negativt, og den finansielle krise i USA er meget dyb, siger Peter Straarup til RB-Børsen. Han forudser dog, at tabet vil blive begrænset. - Vi har et begrænset tab på et tocifret millionbeløb, som relaterer sig til, at vi har lukket nogle valutapositioner og nogle rentepositioner, som vi har lagt over på vores bøger. Det er svært at give et præcist beløb, men det bliver i hvert fald ikke et trecifret millionbeløb, pointerer topchefen.",2008-09-26T13:44:00+00:00,
https://www.dr.dk/nyheder/penge/aktier-bang-olufsen-i-stigning,"Det danske eliteindeks lukkede mandagen af med en stigning på 0,1 procent til 488,67. De europæiske indeks lå med minusser ved dansk lukketid. Mandagen største stigning på C20 skulle findes hos Bang & Olufsen (B), mens også William Demant (WDH) kunne levere en markant stigning. B steg mandag 2,2 procent og lukkede i kurs 735. Investorerne afventer onsdagens regnskabspræsentation for tredje kvartal fra elektronikproducenten. Over en bred kam venter analytikerne, at B opjusterer driftsindtjeningsprognose for helåret. Opkøb svækker Lundbeck Lundbeck lukkede 0,4 procent lavere i kurs 138. Set fra et Lundbeck-perspektiv var det værd at bemærke Astrazenecas opkøbstilbud på 15 milliarder dollar for den amerikanske biotekkoncern MedImmune. Lundbeck er på udkig efter nye opkøbsmuligheder til selskabets svage pipeline, efter et af Lundbecks førende medikamenter under udvikling, Gaboxadol mod søvnløshed, blev stoppet. - Opkøbet er negativt for Lundbeck, som har en tynd pipeline. Britiske Astrazeneca har givet tilbudet for at styrke sin pipeline og betalt en dyr pris for MedImmune, vurderede Sydbank-analytiker Rune Majlund Dahl til RB-Børsen. William Demant i stigning WDH steg 1,3 procent mandag og lukkede i kurs 535, mens GN faldt 0,5 procent til kurs 64. Med lanceringen af det nye Oticon Epoq produkt og muligheden for at angribe GN Resounds markedsandele efter det indtil videre fejlslagne salg til Phonak, kan WDH blive et attraktivt langsigtet køb, mener Aktieugebrevet. Stor ordre til FLSmidth FLSmidth har vundet en ordre på 360 millioner kroner i Sudan om levering af maskiner til en ny cementproduktionslinie. Ordren kommer fra det ægyptiske selskab Aresco, og ordren løber frem til 2009. FLSmidth fik mandag hævet sin fair værdi af Danske Equities til 450 fra 406. Aktien lukkede 1 procent lavere i kurs 410,5. Barclays køber ABN Amro Banksektoren fik mandag morgen bekræftet de seneste spekulationer om konsolidering, idet britiske Barclays og hollandske ABN Amro er nået frem til en fusionsaftale. Barclays køber ABN Amro for 67 milliarder euro, skriver Bloomberg News. Det bliver historiens største europæiske bankfusion. Nordea lukkede mandag 0,8 procent lavere i kurs 93, men Danske Bank steg 0,4 procent til 261,5. Hold til Topdanmark Danske Equities mener ikke længere, at Topdanmark er attraktiv nok til at beholde en købsanbefaling, og sænker anbefalingen til ""hold"". TrygVestas derimod vurderes mindre risikabel af Danske Equities, og får derfor lov at beholde sin købsanbefaling. Topdanmark steg mandag 0,2 procent til kurs 1096, mens TrygVestas lukkede 0,4 procent højere i kurs 474,5. Mærsk køber mere ind i Kina A.P. Møller Mærsk har underskrevet en rammeaftale om at købe 50 kraner til næsten 200 millioner dollar fra kinesiske Shanghai Shenhua Port Machinery. Mærsk lukkede mandag 0,3 procent højere i kurs 62.000.",2007-04-23T15:26:03+00:00,
https://www.dr.dk/nyheder/penge/aktier-regnskaber-giver-genlyd-paa-boersen,"Danske Bank nedjusterer, og det præger C20-indekset, som åbner 0,8 pct. lavere i 422,39. Blandt de øvrige regnskabsaktuelle selskaber er det værd at bemærke DSV, som overrasker positivt. Nordea og SAS tog også noget af opmærksomheden. Aktieboks: Følg C20 Danske Bank åbner 4,8 pct. lavere i kurs 162,5. Danske Bank sænker forventningerne til helåret 2008 i regnskabet for første kvartal. Banken skriver, at regnskabet var svagere end ventet, og den signifikante uro på finansmarkederne rammer indtjeningen. Forventningerne til resultatet efter skat for hele 2008 nedjusteres og forventes nu at blive 6-13 pct. lavere end i 2007 mod tidligere 0-7 pct. højere. Nordea overrasker positivt Nordea åbner 0,6 pct. højere i kurs 78,5. Resultatet af første kvartal hos den nordiske storbank Nordea er solidt - ikke mindst set i lyset af den omsiggribende kreditkrise, der har sat sit præg på de store bankers indtjeningsevne gennem årets første tre måneder. Det vurderer Chef for Sales Trading i Danske Markets, Mads Zink overfor RB-Børsen. DSV åbner 2,1 pct. højere i kurs 110,3. DSV fastholder forventningerne til helåret. Transportmastodonten DSV klarede sig bedre end ventet i årets første kvartal. Det skyldes især, at problemlande som Tyskland, Holland og Frankrig for første gang i lange tider viser fremgang, påpeger DSV-topchef Kurt Larsen. SAS skuffer med underskud SAS åbner 4,4 pct. lavere i kurs 39,2, efter at selskabet skuffer med sit resultat i regnskabet for første kvartal, mens omsætningen lå over analytikerprognoserne. Driften landede på et underskud på 872 mio. skr. mod analytikernes forventninger om underskud på 724 mio. skr. - Koncernens resultat i første kvartal er meget svagt med et negativt resultat. Det er en kraftig forværring i forhold til samme periode sidste år, konstaterer Jansson, og han bekymrer sig for hele situationen i luftfartsindustrien, hvor høje brændstofpriser og generel markedsudvikling truer. SAS fyrer 1000 - Vi har besluttet at mindske kapaciteten med 11 fly (5 pct.) med start i efteråret 2008. Sammenlagt reduceres antallet af fuldtidsansatte med 1000 medarbejdere, lyder spareplanen fra Mats Jansson. Carlsberg åbner 1,3 pct. højere i kurs 642. Bryggerikoncernen vil efter overtagelsen af konkurrenten Scottish & Newcastle organisere koncernen i fire regioner: Østeuropa, Nordeuropa, Vesteuropa og Asien. - Vi har nu en ledelsesstruktur, der kan fokusere på fremtidig værdiskabelse og sikre, at færdigheder, bedste praksis og synergier udveksles inden for og på tværs af de fire regioner, siger Jørgen Buhl Rasmussen, koncernchef i Carlsberg.",2008-04-29T08:03:15+00:00,
https://www.dr.dk/nyheder/penge/god-dag-paa-europaeiske-aktiemarkeder,"Mandag blev en positiv dag for det europæiske aktiemarked. De tre europæiske storbørser lå ved dansk lukketid 1,1-2,0 procent højere. Skandinavien mærkede også til mandagens positive stemning, hvor kun Norge haltede gevaldigt efter. C20 steg 2 procent til 440,45 hjulpet godt på vej af Novo Nordisk og Danske Bank. - Det har været finansaktierne, der var i centrum mandag. Specielt var det fredagens melding fra City Group og syv andre banker, som ønsker at støtte Ambac Financial Group. Men også Qatars opkøbsrygter har været med til, at løfte finansaktierne. De amerikanske boligmarkedstal overraskede også positivt, hvilket understøttede aktierne, sagde Sydbanks afdelingschef for skandinaviske aktier Ole Kjær Jensen. TrygVesta på nedtur Danmarks største forsikringskoncern Trygvesta var mandag regnskabsaktuel. Regnskabet faldt ikke umiddelbart i investorernes smag, og aktien lukkede uændret i 379, efter at have ligget med et plus på godt 2 procent. Forsikringskoncernen fik i 2007 et overskud før skat på 3,11 milliarder kroner., hvilket var som ventet af analytikerne. Selskabet venter, at overskuddet falder markant i 2008, og det skuffer umiddelbart analytikerne. Også indtjeningsevnen i skadesforsikringsaktiviteterne ventes at forringes, idet Trygvesta venter en combined ratio på 90 procent i 2008 mod 85,2 i 2007. Jo lavere combined ratio jo bedre indtjeningsevnen. Traditionelt er Trygvestas forventninger ganske konservative ved årets begyndelse, og det skyldes blandt andet, at ledelsen ikke tager højde for eventuelle afløbsgevinster, når forventningerne dannes. Fornuftigt regnskab - I bund og grund ser regnskabet fornuftigt ud. Det er primært forventninger for 2008, der er noget lavere end ventet, og dermed trækker ned i vurderingen af årsregnskabet, sagde aktierådgivningschef i Nordea Bjarke Østergaard. Danske Bank steg 2,6 procent til 184,5, mens Nordea steg 1,4 procent til 74. Novo Nordisk sluttede mandag i højeste niveau nogensinde, med en stigning på 2,9 procent til 352. Novozymes indtog mandagens største stigning i C20-regi på 3,5 procent til 454. FLSmidth lå også godt med, og steg 2,8 procent til kurs 478. Solars indtjening i 2008 ventes at blive presset af øget konkurrence og ekspansion, og derfor nedjusterer selskabet, sagde koncernchefen Flemming Tomdrup til RB-Børsen. Øget usikkerhed - Vi opererer med øget usikkerhed, og det kombineret med, at nummer et og to inden for elgrossister i weekenden har fået lov til, at købe nummer tre af EU. Opkøbet samt vores beslutning om, at ekspandere geografisk i udlandet, gør at vi nedjusterer forventningerne til indtjeningen i 2008, sagde Flemming Tomdrup. Solar faldt 4,6 pct. til 438. Børsværdien for SAS-aktier på knap 7 milliarder er sat alt for lavt. Analytikerne mener, kursen vil gå op i løbet af året.",2008-02-25T16:29:02+00:00,
https://www.dr.dk/nyheder/penge/faa-nyheder-gav-stille-aktieaabning,"Det danske eliteindeks C20 åbnede mandag morgen svagt højere med et plus på 0,1 procent til 443,1. Det skete efter, at stemningen på de europæiske aktiemarkeder vendte til en svagt positiv holdning. Aktieboks: C20-indekset Mandagen byder ikke på nogen regnskabsaflæggelser fra danske selskaber, men Group 4 Securicor kan tiltrække sig lidt opmærksomhed efter frasalget af sine tyske værdihåndteringsaktiviteter. A.P. Møller - Mærsk i indisk satsning En mulig udvidelse af APMs aktiviteter i Indien kan være på vej. Meldingen blev positivt modtaget af aktiemarkederne, og A.P. Møller - Mærsk åbnede 0,4 højere i kurs 52.400. Havneoperatøren APM Terminals har åbnet den tredje containerterminal i havnen Jawaharlal Nehru Port i Mumbai. Men APM selskabet håber også at komme med i den fjerde terminal i havnen. Til gengæld vurderer eksperter, at en forbedring i Maersk Lines fragtrater har lange udsigter, da der ikke er nogle fundamentale indikationer, der peger mod højere fragtrater. Novozymes lavere trods partnerskabsaftale Novozymes kom i fokus mandag morgen, efter nyheden om, at det australske selskab, Gropep, som for nylig blev overtaget af danske Novozymes, har indgået en aftale med det britiske selskab Immunodiagnostic Systems Limited. Det skrev nyhedssiden northeast-press.com. Gropep og Immunodiagnostic Systems Limited skal samarbejde om bekæmpelsen af prostata og brystkræft. Novozymes åbnede 0,8 procent lavere i kurs 521. Konkurrent trækker Vestas op Vestas' konkurrent, dansk/tyske Nordex, har fået en ordre i Skotland til en samlet værdi på 60 millioner euro (447 millioner kroner). Det oplyste Nordex i en pressemeddelelse. Nordex skal levere 19 vindmøller på 2,5 megawatt til Kilbraur vindmølleparken i Skotland. Vestas åbnede 0,8 procent højere i kurs 232,8. Upåvirket af dyrt frasalg Group 4 Securicor (G4S), der for nylig måtte stryge titlen C20-medlem fra visitkortet, meddelte sent fredag, at selskaberne Cognisa Transportation og G4S Geld und Wertdienste er frasolgt. Især sidstnævnte, som er et tysk værdipapirhåndteringsselskab var et dyrt bekendtskab for G4S. Salget betyder, at G4S yder et lån på op til 5 millioner britiske pund og afholder omkostninger i selskabet på ca. 6 millioner britiske pund. - Frasalget af de tyske værdihåndteringsaktiviteter var ventet. Vi bifalder, at G4S forlader det tyske værdihåndteringsmarked, da udsigten til en forbedring af de stadig meget svære markedsbetingelser synes decideret dårlige. Vi betragter de samlede økonomiske konsekvenser af frasalgene som svagt negative for G4S. Dermed er der tale om en dyrere end ventet tysk exit for G4S, skrev analytiker Bjørn Schwarz fra Sydbank i en kommentar til frasalget. G4S åbnede uændret i kurs 20,7. SAS uændret før nye trafiktal bliver offentliggjort SAS' investorer vil i dag være opmærksomme, når det fransk/hollandske Air France-KLM samt det britiske lavprisflyselskab EasyJet Airline er begge aktuelle med trafiktal for december. Det sker, dagen inden SAS fremlægger sine tal. SAS åbnede uændret i kurs 102. Kort før åbningstid meddelte EDB Gruppen, at selskabet venter et overskud før skat for 2006 på 60 millioner kroner EDG Gruppen havde tidligere ventet et overskud på ca. 56 millioner kroner Svarende til en opjustering på 4 millioner kroner. EDB Gruppen åbnede 1,5 procent højere til kurs 242,5.",2007-01-08T08:53:00+00:00,
https://www.dr.dk/nyheder/penge/de-danske-aktier-fortsaetter-fremgangen,"Det danske C20 indeks åbnede fredag 0,5 procent højere i 379,68. Novo Nordisk var fortsat et varmt emne på fondsbørsen, efter at flere finanshuse opjusterede deres kursmål. Aktieboks: C20-indekset Danisco var i spil, efter den schweiziske konkurrent Givaudan fremlagde et godt regnskab, mens sidepapiret Neurosearch fik medvind efter fokus på en antifedme pille. Novo fortsat op efter flot halvårsregnskab Novo Nordisk steg 0,9 procent til kurs 399. Den danske insulinproducent fik hævet sit kursmål af Citigroup til 400 fra 390, men banken fastholder anbefalingen ""hold"", skriver S&P European Marketscope. Samtidig forhøjer Alm. Brand Henton sit kursmål til 440 fra 425 og fastholder anbefalingen ""akkumuler"", skriver banken i en morgenkommentar. Det schweiziske finanshus Credit Suisse hæver også kursmålet fra 372 til 405. Credit Suisse mener, at skiftet til analoginsulin fra humaninsulin rummer et større potentiale, end markedet hidtil har været klar over. - Det attraktive her er, at væksten i udskiftningen til analoginsulin kan foretages hurtigt, og samtidig medfører det en automatiske prisstigning, konstaterer Credit Suisse. Danisco i vælten fra morgenstunden Danisco steg 0,2 procent til kurs 435. Investorerne havde travlt med at gennemgå regnskabet fra den schweiziske konkurrent Givaudan, der i første halvår 2006 øgede sit overskud med 28 procent som følge af et større salg af parfumeingredienser og salget af jord i Schweiz, skriver Bloomberg News. Givaudan aktien satte sig en anelse i fredagens første handel. Vestas blev handlet 0,8 procent højere til kurs 167,5. Investorerne fulgte udviklingen i Australien, hvor konkurrenten Babcock & Brown Wind Partners har fået kurssmæk efter en regnskabspræsentation, som ikke levede op til selskabets udmeldinger. Vestas fik torsdag rosende ord med på vejen fra finanshuset Carnegie, der hævede sin anbefaling til ""Outperform"". Maersk kom i modvind A.P. Møller - Mærsks blev handlet 0,2 lavere til kurs 43.900. Rederiets containerrederidivision Maersk Line kom i fokus, efter at det japanske containerrederi NYK Line næsten halverede sit overskud i andet kvartal samtidig med at omsætningen steg 22 procent til 524,8 milliarder yen (26,6 milliarder kroner). Novozymes steg til gengæld 2,5 procent til kurs 413. Investorerne begynder så småt at se frem mod Novozymes regnskabsaflæggelse tirsdag i kommende uge. Ifølge en rundspørge foretaget af RB-Børsen venter analytikerne at driftsindtjeningen (EBIT) er steget til 651 millioner kroner for halvåret fra 597 millioner kroner for samme periode i fjor. Neurosearch fik pænt kursløft Blandt sidepapirerne havde Neurosearch medvind i fredagens første handel, da Ingeniøren satte fokus på mulighederne via selskabets udvikling af en såkaldt fedmepille. Ingeniøren skriver, at Direktør i Neurosearch Flemming Pedersen har en målsætning om at gøre fedme pillen til en såkaldt blockbuster (et medikament med en omsætning på mere end milliard dollar årligt). Neurosearch ligger 2,9 procent til kurs 175. De fodboldglade investorer blev fredag begejstrede ved udsigtent til regnskab fra Brøndby IF. Aktien steg på forhånd 3,9 procent til kurs 80.",2006-08-04T08:21:00+00:00,
https://www.dr.dk/nyheder/penge/danisco-fik-taev-deres-aarsregnskab,"Svage udsigter fra Danisco for 2006/07 skar 7,1 procent af sukker- og ingrediensvirksomhedens markedsværdi til en kurs på 420. C20 indekset tabte 0,92 procent til 362,07, da udviklingen i aktierne fra Danske Bank og A.P. Møller - Mærsk også tyngede i det samlede regnskab. Danisco dykkede efter offentliggørelsen af helårsregnskabet. Det var forventningerne til driftsindtjeningen, som skuffede investorerne. - Der er relativt lave forventninger til driften i år. Det er nok det, der skuffer investorerne, vurderer aktieanalytiker Casper Albæk, Jyske Bank. Mere profitabel vækst Analytikeren mener dog samtidig, at der kan være tale om konservative forventninger i forbindelse med Tom Knutzens tiltrædelse som administrerende direktør. Daniscos ledelses-fokus går mere på profitabel vækst med Tom Knutzen bag rattet i forhold til da Alf Duch Pedersen var rorgænger i koncernen. Det fremgik af tirsdagens præsentation af koncernens årsregnskab. Driftsoverskuddet steg 300 millioner kroner til 2,37 milliarder kroner, hvor RB-Børsens analytikerpanel havde ventet et driftsoverskud på 2,32 milliarder kroner Danisco vil undersøge mulighederne for at træde ind i bioethanolindustrien. Nordea på opkøb i Rusland Nordea gik tirsdag mod den negative markedstendens og lukkede med dagens største stigning i C20-regi 1,1 procent højere i kurs 67,8. Nordea solgte tirsdag sin andel på 23 procent i den russiske bank, International Moscow Bank, for 2,3 milliarder kroner. Nordea vil etablere sig direkte i Rusland med en banklicens eller via køb af en mindre bank. Credit Suisse har genoptaget sin dækning af Nordea og Danske Bank med neutrale anbefalinger. Danske Bank tabte 1,5 procent til kurs 213,8. Lundbeck steg 1 procent til kurs 130,5. Salget af antidepressivet Lexapro faldt marginale 0,1 procentpoint til 19,4 procent i USA, fremgik det af en ugeopgørelse fra finanshuset Citigroup. Havn til A: P. Møller i Ecuador A.P. Møller - Mærsk sluttede tirsdagens handel med et tab på 0,9 procent til kurs 46.900. Den danske koncerns havneoperatør, APM Terminals, har angiveligt budt på at drive en ny havn i Ecuador, skriver Business News Americas. Ifølge nyhedsbureauet skal havnen opgraderes for 900 millioner kroner Rederiaktiviteterne fik også lidt opmærksomhed, da antallet af produkttankere i Mærsk-flåden ventes at være firedoblet i 2008. Ifølge chefen for Mærsk Tankers, Søren Skou, er hensigten med forøgelsen af flåden at kunne imødekomme kundernes behov for transport. - Vi har set en meget ekspansiv linie i Mærsks shippingaktiviteter, og det er det her også et udtryk for, siger analytiker Henrik Lund fra Danske Equities til RB-Børsen. Gode takter hos Codan Codan fastholdt tirsdag den positive udvikling og lukkede 1,5 procent højere i kurs 414,5 efter mandagen kurshop på godt og vel 10 procent Forsikringsselskabets plan for omkostningsreduktionerne bliver anset for at være ambitiøs af analytiker Anders Hornbak fra Carnegie. TK Development faldt 12 procent til kurs 59, efter investorerne fik nyheden om, at selskabets divisionsdirektør var sigtet og tilbageholdt af polsk politi. Monberg &Thorsen lukkede1,6 procent lavere i kurs 556. Entreprenørkoncernen ser en regnbue forude på det tyske marked for Dyrup. Farve- og lakkoncernen er ikke bekymret over momsforhøjelsen på 3 procent - Det begynder at gå fremad. Nedgangen er begyndt at flade ud, men det er ikke vendt endnu, siger økonomidirektør i Dyrup, Hanne Lund til RB-Børsen.",2006-06-20T16:56:00+00:00,
https://www.dr.dk/nyheder/penge/aktiekurser-fortsaetter-nedturen,"Aktieboks: C20 aktieindekset i dag Det danske aktiemarked fortsatte fredag eftermiddag med store kursfald - oven i torsdagens fald på 2,6 procent. Fredag midt på eftermiddagen var det toneangivende C20-indeks faldet med omkring 2,5 procent i forhold til torsdag. Problemer med at betale lån i USA Krisen skyldes uro i forbindelse med det såkaldte subprime-marked, også kaldet det sekundære lånemarked, i USA, hvor folk, der ikke opfylder de normale betingelse for et huslån, kan låne til højere renter. I øjeblikket har flere af disse mennesker problemer med at betale deres lån tilbage. Usikkerheden går på, hvor langt problemerne vil sprede sig, og om for eksempel flere europæiske banker kan komme i klemme i forbindelse med de dårlige amerikanske lån. Uroen på de internationale finansielle markeder følges tæt af Nationalbanken i Danmark. Centralbank gav blodtransfusion Torsdag tog den europæiske centralbank, ECB, affære og skød over 700 milliarder kroner ind på markedet i form af lån til en række banker for at lægge en dæmper på uroen. Og det samme skete i mindre omfang fredag. Det våben kan den danske nationalbank også gribe til, og man er parat, hvis det skulle vise sig nødvendigt. - Vi følger situationen tæt, og hvis der er behov for det, så vil vi som sædvanlig tilføre likviditet, siger afdelingschef i Nationalbanken Karsten Billtoft. Aktiekrise godt for obligationer og realkredit Mens bankaktier styrtdykker, og nervøsiteten er total på grund af subprime-krisen, kan kommende danske boligejere, der står overfor at skulle optage realkreditlån, identificeres som nogle af de få vindere på uroen. Krisen betyder, at investorerne søger imod sikre obligationer, og det giver kraftige rentefald. Så de næste dage er gode at gå i banken i for håbefulde huskøbere. - Med de massive rentefald på statsobligationer er renten på realkreditlån også faldet, så det er positivt for dem, der står og skal optage lån lige nu. Men hvor vidtrækkende denne krise bliver med hensyn til den fremtidige vækst og renteniveau, det er ved vi slet ikke endnu, siger seniorøkonom Elisabeth Toftmann Asmussen fra Realkredit Danmark til borsen.dk.",2007-08-10T14:01:00+00:00,
https://www.dr.dk/nyheder/penge/analytiker-unoedig-panik-paa-markedet,"Aktieboks: C20 aktieindekset i dag Problemer plus panik er lig med fald i aktiekurserne. Sådan kan en forsimplet udlægning af den aktuelle finansielle krise tage sig ud. Det er nemlig en giftig cocktail af reelle finansielle udfordringer og investorernes panik, der gør, at aktiekurserne over hele verden i disse dag går i rødt, mener analytiker Per Hansen fra Jyske Bank. Amerikanske lånproblemer gav panik Fredagen igennem fortsatte de europæiske aktier, hvor de slap torsdag. Frygten for det berygtede sekundære amerikanske kreditmarked trak således for alvor tæppet væk under aktierne. Det britiske FTSE 100 indeks faldt massive 3,1 pct. til 6074, mens det tyske DAX 30 indeks var gået 1,6 pct. tilbage til 7335. Det franske CAC40 indeks lå markante 2,7 pct. lavere i 5471. De amerikanske indeksfutures indikerer en negativ åbning i New York. Alt kan løses - Der er nogle reelle udfordringer omkring subprimelån og prisfastsættelse af obligationer, hvor der er en uigennemskuelighed, så vi ikke kan få konkrete tal for, hvem der er udsatte for denne her eksponering. Og når folk så samtidig går i panik, så giver det den tumult på markedet, som vi ser nu, siger han til RB-Børsen. - Alt kan løses, men det kræver at folk tager det roligt og ikke går i panik. Men hver dag, der går, hvor man hører om en eller anden fond, som har problemer, betyder, at folk bliver meget bange. Og når man ikke forstår, hvad der foregår, så reagerer man som om, at alt, man har investeret, er tabt, og det er det, der giver problemer, siger Per Hansen. Panikken fortsætter 2-3 uger endnu Med hvad han selv kalder ""et skud fra hoften"", vurderer Per Hansen, kan den nuværende situation ventes at fortsætte 2-3 uger endnu, hvorefter den vil flade ud. - Derefter vil folk, et stykke henne ad vejen, vurdere det her som værende en meget stor udfordring med nogle reelle problemer i visse dele af den amerikanske økonomi, som truer med at sprede sig til den globale økonomi, spår han. Analytikeren understreger, at der ikke lurer en større krise i horisonten: - Den globale økonomi er dog relativt robust, så vi tror på, at langsomt, men sikkert, vil roen sænke sig igen, for de fundamentale udfordringer med hensyn til verdensøkonomiens indtjeningsmuligheder for virksomhederne og andre vigtige faktorer fortsat ser meget fornuftigt ud, vurderer han.",2007-08-10T13:39:00+00:00,
https://www.dr.dk/nyheder/penge/aktieindekset-knockoutet-af-maersk,"De danske aktier blev lige over middag knockoutet, og lukkede således ligesom resten af Europa betydelig lavere. C20-indekset faldt hele 2,0 procent til 498,91 med A.P. Møller-Mærsk som største drivkraft bag nedturen. FLSmidth tiltrak sig opmærksomhed efter positivt regnskab fra en konkurrent. Mærsk-investorer henter gevinst A.P. Møller-Mærsk var klart den største taber i C20- regi. Således lukkede den indekstunge rederiaktie 3,0 procent lavere i kurs 71.500. Den seneste tid har APM bevæget sig i rekordområde og nu tager investorerne gevinsten hjem siger aktiehandler Niels Lundsby fra Nordea til RB-Børsen. - Det er investorerne, der henter deres gevinst, og det er det, man typisk ser i et usikkert marked. Og markedet er usikkert for tiden, sagde Niels Lundsby. APM-konkurrenten Cosco Holdings blev torsdag suspenderet på børserne i Hong Kong og Shanghai. Fredag vil handlen blive genoptaget. Selskabet har planer om at udstede nye A-aktier og der spekuleres i, at den nye kapital skal bruges til at købe moderkoncernens tørlastrederidivision. Regnskab i mineralbranchen FLSmidth lukkede marginale 0,1 procent højere i kurs 485. Investorerne fik nyt fra den lukrative mineralbranche, idet den finske konkurrent Metso aflagde regnskab for andet kvartal. Finske Metso havde et fantastisk andet kvartal i divisionen, der leverer anlæg til mineralindustrien. Samtidig vurderer ledelsen, at de favorable markedsvilkår holder i hele 2008. FLSmidth er repræsenteret i branchen via det hurtigt voksende datterselskab FFE Minerals. Nordea: Coloplast er overset Coloplast, der lukkede 1,6 procent lavere i kurs 461, fik gode ord med på vejen af Nordea, der ser Coloplast som en overset aktie. - Vi er langsigtet positive på aktien grundet de vækstmuligheder, den nye selskabsstruktur giver. Kortsigtet vurderer vi, at aktien har et efterslæb i forhold til sektoren, hvilket også gør aktien interessant, skrev Nordea. Lundbeck steg i et surt marked 1,4 procent til kurs 142,8, hvilket klart var største stigning i C20-regi. Vestas faldt efter Suzlon-regnskab Den indiske Vestas-konkurrent Suzlon aflagde kvartalsregnskab onsdag, efter det danske marked lukkede. Suzlon skuffede fælt med kvartal, hvor overskuddet faldt 54 procent. Suzlon-aktien tabte godt og vel 6 procent i nattens handel. Desuden var der nyt fra den tyske konkurrent Repower, der har modtaget en amerikansk ordre på 44 vindmøller med en samlet kapacitet på 88 MW. Vestas-aktien lukkede 1,5 procent lavere i kurs 371. G4S genstand for rygter G4S smed morgenstundens fremgang på mere end 6 procent og lukkede 0,8 procent højere i kurs 24,5. I den tidlige handel florerede der rygter om, at en kapitalfond skulle være interesseret i den britiske vagt- og sikkerhedsvirksomhed. Det bekræftede en handler over for RB-Børsen. Senere afviste kapitalfonden Permira, at den er interesseret i G4S. (Kilde: RB-Børsen)",2007-07-26T15:20:28+00:00,
https://www.dr.dk/nyheder/penge/eliteindeks-holdt-ikke-fine-takter,"Efter en uensartet udvikling lukkede C20-indekset i dag 0,3 procent højere i rekord 509,48. Således kunne eliteindekset ikke fortsætte den seneste tids fremgangstakt. Lundbeck trak en del fokus efter kvartalsregnskab fra samarbejdspartneren Forest Laboratories, mens APM trak C20 i rekord i den sene handel. Lundbeck har hjulpet amerikansk partner Lundbeck lukkede 0,5 procent højere i kurs 143,8. De to Lundbeck-medikamenter Lexapro og Namenda har bidraget positivt til indtjeningen hos Forest Laboratories, der er Lundbecks amerikanske samarbejdspartner. Således er salget steget med henholdsvis 9 procent til 552 millioner dollar og 27 procent til 192 millioner dollar. Det fremgår af kvartalsregnskabet fra Forest Labs. Det amerikanske selskab står med samme problem som Lundbeck. I 2013 udløber patentet på Lexapro, og der er endnu ikke fundet en afløser, som kan sikre indtjeningen. - De (Lundbeck red.) har ikke nogen pipeline på længere sigt, og det kræver opkøb, hvis det skal ændres. Men det bliver dyrt og meget svært at få partnere derovre, da Lundbeck ikke selv har nogen salgsorganisation eller produkter at komme med, sagde Lundbeck-analytiker Peter Andersen fra Jyske Bank. A.P. Møller-aktier trak op Aktierne i A.P. Møller - Mærsk B-aktie lukkede 1,4 procent højere i rekordkurs 74.100. Al-Shaheen-feltet i Qatar, som A.P. Møller - Mærsk er medejer af, er allerede genåbnet efter at være lukket mandag på grund af dårligt vejr i Den Persiske Golf. Novo Nordisk lukkede 0,2 procent lavere i kurs 594. Medicinalkoncernen har lagt sag an mod Sanofi-Aventis i USA for at forhindre salget af Sanofis engangsinsulinpen - Solostar. Solostar bryder Novos patent på en tilsvarende pen, påstår Novo. Yderligere har Novo en retssag kørende mod Pfizer omhandlende diabetesmidlet Exubera. Vestas konkurrenter lægger sig sammen Repower Systems, der er konkurrent til Vestas, har indgået joint venture med vingefabrikken Abeking Rasmussen Rotes om produktion til offshore-møller. Det nye selskab hedder Powerblades og Repower ejer 51 procent mens Abeking Rasmussen Rotes ejer resten. Vestas lukkede 0,7 procent lavere i kurs 376. NKT, der lukkede 0,7 procent lavere i kurs 601, fik løftet sit kursmål af Danske Equities til 630 kroner Det skete, efter at selskabet mandag modtog en ordre fra Kina. Investeringsbanken understreger, at ordren er udtryk for, at NKT har stadfæstet sig i Kina. Nordea sænkede i dag sin anbefaling på ejendomsselskabet Nordicom til hold fra køb, men fastholdte kursmålet på 925 kroner Aktien lukkede uændret i kurs 950. - Det positive momentum i aktien er alene drevet af spekulationer om en overtagelse, men den fundamentale udvikling er forværret, skrev Nordea-analytiker Michael West Hybholt fra Nordea.",2007-07-17T15:33:16+00:00,
https://www.dr.dk/nyheder/penge/danske-aktier-73-milliarder-mindre-vaerd,"De danske aktier, der er samlet i indekset ""C-All"" er blevet fire procent eller cirka 73 milliarder kroner mindre værd de sidste to døgn. Men kursfaldet var ventet af aktiestrateg Morten Kongshaug fra Danske Equities: Markedet har kun ville høre gode nyheder - Det her er en meget længe ventet korrektion. Markedet har været som belagt med teflon i forhold til dårlige nyheder, og har kun absorberet gode nyheder. Nu vælger markedet endelig at fokusere på bl.a. de store rentestigninger, og derfor ser vi markante tab i går og i dag, siger han til borsen.dk Tendensen til at investorerne ser for lyst på virkeligheden gør, at man skal vænne sig til større og flere korrektioner, mener strategen. Markedet løber for stærkt - Markedet løber efter vores opfattelse for stærkt i forhold til fundamentalerne, og det betyder vi får de her korrektioner en gang i mellem, så dette var ventet. I morgen vil det nok falde lidt mere, men mit gæt er reelt så godt som nært sagt alle andres, vurderer aktiestrateg Morten Kongshaug. Investorer der har købt danske aktier inden eller omkring årsskiftet, har dog ingen grund til at begræde deres skæbne. De skal stadig tjene på at sælge deres aktier, for C-All er steget fem procent siden årets første handelsdag: Stadig flotte genvinster - Man kommer jo stadig ud med nogle rigtig flotte gevinster, hvis man tager profitten hjem i forhold til årets start, siger aktiestrateg Morten Kongshaug til borsen.dk. Aktieboks: Eliteindekset C20 Det er især det amerikanske investeringshus Morgan Stanleys vurdering af at europæiske aktier står foran et fald på hele 15 procent, der har sendt kurserne nedad, siger aktiestrateg hos Jyske Bank Per Hansen. - Eurozonen har klaret sig flot de sidste fem år, mens mange amerikanske aktier har klaret sig forholdsvist dårligt. Nu ser vi så en udmelding fra Morgan Stanley, og når et sådant højt respekteret og fremragende finanshus melder så klart ud, får det en effekt. siger han. Folk har vendt det blinde øje til Ligesom Morten Konghaug mener Per Hansen, at det først er nu de negative nyheder og vurderinger slår igennem, mens folk indtil nu har vendt de blinde øje til. - Det sjove er jo, at Morgan Stanley gik 'neutral' på europæiske aktier for flere måneder siden og advarede om at festen i Europa var ved at være slut. Nu er markedet mere følsomt og reagerer på Morgan Stanleys vurdering. Så der er masser af gode grunde til, at folk nu sikrer sig gevinsterne, siger aktiestrategen, der dog forbliver relativt optimistisk i forhold til aktieudviklingen i resten af 2007.",2007-06-07T15:07:00+00:00,
https://www.dr.dk/nyheder/penge/aktier-vestas-fik-haard-medfart,"Vestas-aktien fik en hård medfart tirsdag morgen, efter at investorerne havde fået et skuffende regnskab for første kvartal fra vindmølleproducenten. Det dannede grundlaget for en tilbagegang på 0,8 procent i C20 indekset til 485,24. Vestas styrtdykkede Regnskabet fra Vestas skuffede på både bund- og toplinjen. Vestas sænkede forventningerne til nettoarbejdskapitalen, som ultimo 2007 ventes at udgøre 15-20 procent af årsomsætningen fra ca. 20 procent. Vestas-aktien smed 6,5 procent til kurs 355. I regnskabet for det sæsonmæssige svage kvartal gentog Vestas de tidligere opstillede indtjenings- og omsætningsprognoser for både 2007 og 2008. Phonak kom med regnskab GN Store Nord og William Demant investorerne kiggede tirsdag morgen mod Schweiz, idet høreapparatproducenten Phonak aflagde årsregnskab. Phonak forventer at vokse hurtigere end den generelle markedsvækst og derved erobre markedsandel. Phonak venter 10 procent omsætningsvækst i 2007/08 med øget lønsomhed. Phonak fik en overskudsvækst på godt 40 procent til 243 millioner schweiziske franc efter skat i 2006/07, mens salget steg 24 procent til 1,07 milliarder schweiziske franc. Phonak forsøger at overtage GN Store Nords enhed GN Resound trods de tyske konkurrencemyndigheders afslag. William Demant steg 0,6 procent til kurs 547, og GN Store Nord steg 1,2 procent til kurs 63,3. Bankkrig Danske Bank fik skidt nyt fra Morgan Stanley, som sænkede sit kursmål med 5,2 procent til 272 kroner. Danske Bank åbnede 0,3 procent lavere i kurs 241,8. Bankkrigen, som for et par måneder siden herskede i Danmark, vender tirsdag tilbage med fornyet styrke. Danske Bank vil i dag på et pressemøde offentliggøre næste skridt i kampen om de danske bankkunder. Ifølge Morgenavisen Jyllands-Posten, så vil der blive der tale om lavere gebyrer, højere indlånsrenter og billigere udlån for flere hundrede millioner kroner. Hold for Novo Novo Nordisk, som åbnede 0,9 procent lavere i kurs 566, fik sænket sin anbefaling hos Goldman Sachs. Finanshuset sænkede anbefalingen til ""sælg"" fra ""hold"". Group 4 Securicor i fremgang Investorerne fik en markedsopdatering fra Group 4 Securicor, som leverede en organisk vækst på 7,6 procent i første kvartal. Group 4 Securicors målsætning er en organisk omsætningsvækst på mindst 7 procent i 2007. Det affødte en fremgang i vagt- og sikkerhedskoncernens aktier på 0,4 procent til kurs 24,4.",2007-05-15T09:02:00+00:00,
https://www.dr.dk/nyheder/penge/negativ-dag-vendt-til-stigning,"C20-indekset begyndte fredagen med store fald, men aktierne fik indhentet tabene i den sene handel. Det skete, efter at USA fredag åbnede i plus. C20 lukkede 0,03 procent højere til 490. Der blev blandt sidepapirerne aflagt regnskab fra Pharmexa og Ambu, mens A.P. Møller - Mærsk kiggede mod sin tyske konkurrents regnskab. Mærsk påvirket af konkurrent A. P. Møller - Mærsk lukkede fredag 0,3 procent lavere i kurs 62.600. APM havde fredag øjnene rettet mod Tyskland, og TUI Groups regnskab. Selskabet har sine hovedaktiviteter i rejsebranchen, men ejer også containerrederiselskabet Hapag-Lloyd, som er den fjerdestørste aktør i containerbranchen. Rederiaktiviteterne øgede tabene grundet lavere fragtrater, skriver TUI i regnskabet. TUIs tab på 117,2 millioner euro i første kvartal var dog mindre end analytikernes prognose på minus 270 millioner euro. I regnskabet skriver TUI AG, at fragtraterne ventes at have nået bunden i første kvartal, og at selskabet venter fremgang i raterne i andet kvartal. A. P. Møller - Mærsk vurderes af konsulentfirmaet Drewry Shipping Consultants til at tjene stort og have mange fordele ved et havne-ejerskab, og derfor er APM godt rustet gennem sit datterselskab APM Terminals. Novozymes søger mage Novozymes jagter ifølge avisen Ingeniøren en ny partner, idet enzymproducenten er på vej med produkter til den kemiske industri. Novozymes sluttede ugen af 0,7 procent lavere i kurs 579. Flere enzymer Danisco-selskabet Genencor lancerer et nyt enzym ved navn Mannastar til vaskemiddelindustrien. Danisco lukkede fredag 0,5 procent lavere i kurs 480. Bedre markedsbetingelser for Vestas Vestas fik hævet sit kursmål hos Alm. Brand Henton til 410 fra 335. Finanshuset har en købsanbefaling på Vestas. Netop Vestas lukkede 3,5 procent højere i kurs 375. - Vores mere positive holdning til aktien tager afsæt i bedre markedsbetingelser, skriver Alm. Brand Henton. Pharmexa venter på godkendelse Pharmexa, som lukkede 0,5 procent lavere i kurs 18,4, var regnskabsaktuel fredag. Det viste en omsætning på 0,6 millioner kroner og et underskud på 48 millioner kroner i årets første kvartal. Forventningerne fastholdes til helåret 2007. Regnskabet var som ventet, og står derfor i skyggen af, at de amerikanske sundhedsmyndigheder (FDA) har bedt det amerikanske biotekselskab Dendreon om flere data om produkt Provenge (prostatakræft) for at kunne godkende produktet. Stigende omsætning for Ambu Blandt sidepapirerne var medicoselskabet Ambu også aktuel med regnskab for første halvår af 2006/2007. Det viste en stigende omsætning og driftsresultat (EBIT). Den svage dollarkurs havde dog en effekt på stigningen i omsætning i danske kroner. Selskabet nedjusterede forventningerne til helåret 2006/2007 til en omsætning på 750 millioner kroner mod 756 millioner kroner tidligere grundet dollarkursen. Ambu lukkede 2,9 procent lavere i kurs 108.",2007-05-11T15:25:57+00:00,
https://www.dr.dk/nyheder/penge/carlsberg-og-ap-moeller-maersk-i-fremgang,"Det var kvartalsregnskabernes dag på fondsbørsen, og især Carlsberg stjal rampelyset onsdag med et bedre end ventet regnskab og dertil følgende kursstigning. Også APM trak opad, men C20 endte onsdagen med et tab på 0,02 procent til 490,39. Flot regnskab fra Carlsberg Carlsberg leverede onsdag et overraskende flot kvartalsregnskab for første kvartal, og aktien lukkede 4,1 procent højere i kurs 658. Bryggeriet hævede driftsindtjeningsprognosen for 2007 med 200 millioner kroner til 4,7 milliarder kroner. Carlsberg påpeger, at den positive udvikling især skyldes udviklingen i vækstmarkederne i Østeuropa og Asien. Specielt udviklingen i det østeuropæiske joint-ventureselskab BBH fremhæves. - Driften er overraskende flot, og at regnskabet indeholdt en opjustering så tidligt på året, er ligeledes overraskende, vurderede analytiker i Sydbank Bjørn Schwarz over for RB-Børsen. Mærsk trukket op af peer-selskaber A.P. Møller - Mærsk's B-aktie steg onsdag 2,3 procent og lukkede i kurs 62.800. Stigningen kom ovenpå de asiatiske rederier K-Line og Nippon Yusen, regnskabsaflæggelser, der viste indtjeningsforventninger, som lå højere end ventet. - Mærsk bliver i dag trukket op af regnskaberne fra de to asiatiske peer-selskaber. K-Line lukkede med en stigning på 9,5 procent, oplyste chef for Sales Trading i Danske Markets, Mads Zink til RB-Børsen. TrygVesta opjusterede, men aktien faldt TrygVesta leverede et regnskab for første kvartal, som også indeholdt en opjustering af helårsprognoserne. Det var dog ikke nok for investorerne, og aktien tabte 2,8 procent til kurs 463. Forsikringskoncernen hævede overskudsprognosen til 2,7 milliarder kroner for 2007 fra 2,5 milliarder kroner. Udsigterne for forsikringsnøgletallet combined ratio blev også forbedret, idet prognosen blev sænket til 88-90 procent fra tidligere ventet 90-92 procent. Jo lavere procentsats jo bedre indtjening. - Det forsikringstekniske resultat var rigtig godt, combined ratio var rigtig god, mens investeringsafkastet var rigtig rigtig dårligt, sagde analytiker Rune Dahl i Sydbank i en kommentar til RB-Børsen. Lundbeck-regnskab betød fald Lundbeck-aktien lukkede 2,1 procent lavere i kurs 129,8 efter koncernens regnskab for første kvartal blev offentiggjort. Driftsindtjeningen (EBIT) blev forbedret med godt 200 millioner kroner til 658 millioner kroner i første kvartal, og det er 11 millioner kroner højere end RB-Børsens konsensusestimat. Lundbeck gentog forventningerne til 2007. Lundbeck ser efter både store og mindre selskaber i jagten på fusions- eller opkøbsemne. - Både store og mindre selskaber er interessante. Vi vil tage et meget bredt kig på markedet, sagde Lundbeck's direktør Claus Bræstrup. Rederi kom med regnskab D/S Torm aflagde onsdag morgen et kvartalsregnskab, som var på linje med forventningerne. Aktien lukkede 0,3 procent højere i kurs 397. Torm gentog 2007-prognoserne. William Demant med markedsopdatering William Demant aflagde markedsopdatering for første kvartal, hvortil aktien onsdag lukkede 0,4 procent højere i kurs 540.",2007-05-09T15:38:29+00:00,
https://www.dr.dk/nyheder/penge/novos-regnskab-gav-markant-aktiestigning,"I onsdagens handel tiltrak Novo Nordisk sig opmærksomhed med et kvartalsregnskab, der medførte en markant stigning til selskabet. C20 lå dagen igennem med en pæn stigning og lukkede onsdag 1,7 procent højere til 489,97. Stort kurshop til Novo Nordisk Regnskabsaktuelle Novo Nordisk leverede et kurshop på 7,6 procent til 579. Onsdag morgen kunne Novo præsentere et kvartalsregnskab, som imponerede analytikerne med udviklingen i driftsindtjeningen (EBIT) trods modvind på valutamarkedet. Regnskabet bød dog ligeledes på en nedjustering af helårsprognoserne inklusiv valutaeffekter grundet den svækkede dollar. Novos omsætning steg til 9,818 milliarder kroner, og driftsindtjeningen steg til 2,327 milliarder kroner for kvartalet. - Det er et meget godt resultat. Selvfølgelig påvirker valutaen, men det er ligesom vejret, og man er nødt til forholde sig til det. Når man er et dansk selskab og har størstedelen af sin forretning uden for landet, påvirker det, men Novo Nordisk håndterer det godt, sagde analytiker Peter Dullmann fra investeringsbanken Sal Oppenheim til RB-Børsen. Sukkerkvoter påvirkede Danisco Danisco oplevede en god dag og lukkede 4,4 procent højere i kurs 468. Det skete uden at selskabet havde sendt nyt ud til investorerne via fondsbørsen. - Der er kommet liv i Danisco-aktien, hvilket skyldes to ting. Landbrugsministrene i EU holder møde om tilbagekøb af sukkerkvoterne med henblik på reduktion af sukkerkvoterne. Det har affødt spekulationer, siger senioraktiehandler Claus Thestrup fra Handelsbanken til RB-Børsen. - Investorerne ser også Danisco, som et oplagt opkøbsemne for børsaktivister. Det skyldes Daniscos ejerskabsforhold samt selskabets store cash flow, påpeger han. En mulig køber er børsaktivisten Cevian, som investerer langsigtet i selskaber for at bruge sin indflydelse til at optimere virksomhederne. Den svenske stat sælger aktiepost Nordea lukkede onsdag 0,3 procent højere i kurs 94,5. Nordea-investorerne kiggede onsdag formiddag med på sidelinjen, idet den svenske stat tog det første skridt på vejen i det annoncerede udsalg af statens aktier. - Det var forventet, at den svenske stat ville begynde at sælge ud af sine aktieposter, og staten begyndte salgsprocessen med Telia Sonera-aktierne. Det er ventet, at den svenske stat vil sælge sin aktiepost i Nordea på 19,9 procent Annonceringen af den svenske stats salgsinteresse kombineret med den europæiske bankkonsolidering har den seneste tid understøttet Nordea-aktien, og jeg venter, at den positive effekt vil fortsætte, udtalte aktiechefanalytiker Bjørn Schwartz fra Sydbank. Flere stigninger Coloplast forsøgte at følge de to frontløbere og steg 3,5 procent til kurs 491,5. Også FLSmidth steg og lukkede 1,9 procent højere i kurs 425,5. Blandt sidepapirerne var Topsil aktuel med regnsskab, hvor selskabet hævede sine indtjeningsforventninger for 2007. Aktien steg onsdag 3,8 procent til 2,2 kroner.",2007-05-02T15:36:32+00:00,
https://www.dr.dk/nyheder/penge/rolig-dag-med-ros-til-novozymes,"C20 lukkede torsdag 0,4 procent højere i 487,83, og dermed smed eliteindekset noget af morgenstundens fremgang. Novozymes tog torsdag mod roser fra analytikerne efter onsdagens imponerede regnskabspræsentation. Bang Olufsens aktionærer fandt igen fodfæste efter onsdagens svage kvartalsregnskab. Novozymes stadig varmt emne Novozymes var stadig et varmt samtaleemne efter onsdagens overraskende flotte regnskab, som affødte en kursfremgang på godt 10 procent Den danske enzymkoncern lukkede torsdag 2,0 procent lavere i kurs 546. Danske Equities hævede sin anbefaling til ""køb"" fra ""hold"", og banken løftede den fair værdi til 627 kroner fra tidligere 531 kroner - Efter et stærkere end ventet første kvartal løfter vi vores estimater og hæver anbefalingen. Vi tror, at Novozymes står foran en højere vækst end ventet i de kommende år især båret af bioethanol og vaskemiddelenzymer, skrev analytiker Søren Samsøe fra Danske Equities. Købsanbefaling på Bang Olufsen trods skuffende regnskab Bang Olufsen steg torsdag 0,6 procent til kurs 702. Det sker, efter onsdagens skuffende regnskabsaflæggelse for tredje kvartal, som på dagen affødte et kurstab på 4,4 procent Aktierne i Bang Olufsen virker fortsat interessante. Det er vurderingen fra Danske Equities. Banken fastholder sin købsanbefaling og kursmålet er 792 kroner - Den stærke produktpipeline kan give positive overraskelser, skrev Morten Eismark fra Danske Bank. Vejtransportselskabet DSV, som på mandag er regnskabsaktuel, lukkede med næststørste C20-fremgang. DSV-aktien steg 1,5 procent til kurs 1074. GN Store Nord i uændret kurs GN Store Nord lukkede uændret i kurs 62,5, efter at selskabet fik løftet sin anbefaling til ""neutral"" fra ""sælg"" hos den amerikanske investeringsbank Merrill Lynch. Novo Nordisk tabte 0,2 procent til kurs 544. Den amerikanske konkurrent Eli Lilly lancerer nu Byetta på det danske marked. - Vi har vist, at de var i gang med lanceringen i Europa, så det er ikke overraskende, at de så også lancerer den i Danmark, siger kommunikationschef i Novo Nordisk, Mike Rulis, til RB-Børsen. Banker fortsatte gode takter Nordea fortsatte de seneste gode takter og lukkede 1,6 procent højere i kurs 95,5, mens Danske Bank steg 0,8 procent til kurs 261. Jyske Bank tabte 0,7 procent til kurs 452. Roskilde Bank sluttede 2,9 procent højere i 677. Roskilde Bank hævede basisindtjeningsprognosen med 30 millioner kroner til 665 millioner kroner i regnskabet for første kvartal. Ligeledes var Forstædernes Bank aktuel med kvartalsregnskab, som indeholdt en gentagelse af helårsprognosen. Forstædernes Bank steg 3,3 procent til kurs 235. Bavarian Nordic, som også aflagde regnskab for første kvartal, gentog, at selskabet er godt på vej til at modtage de lukrative amerikanske koppevaccineordrer. Bavarian Nordic lukkede 1,6 procent højere i kurs 568.",2007-04-26T15:37:08+00:00,
https://www.dr.dk/nyheder/penge/novo-og-vestas-sikrede-et-marked-i-plus,"Novo og Vestas sikrede plusset i C20-indekset, som lukkede 0,4 procent højere i 485. Nervøsitet i de asiatiske markeder fik investorerne til at tage profit hjem i Europa i den tidlige handel, men tabene blev reduceret i løbet af dagen. Vestas og Novo kæmpede sig igennem dagens modvind og trak eliteindekset tættere på nul. - Jeg ser den europæiske reaktion som profithjemtagning, udtalte aktiehandelschef Jørn Jakobsen fra Sydbank. Vestas i slutspurt Vestas steg under solid omsætning 5,2 procent til kurs 362. Kurshoppet kom af en imponerende slutspurt. Vestas fik torsdag en kraftig opjustering af selskabets kursmål fra finanshuset Goldman Sachs til 486 kroner fra 292. Novo efterspurgt hos britiske banker Novo Nordisk har haft solid medvind på fondsbørsen den seneste tid og især britiske banker har efterspurgt Novo-aktien. Det løftede Novo Nordisk fra middagens kursfald på 1 procent til en fremgang på 1,8 procent til kurs 560. - Britiske banker har efterspurgt Novo Nordisk siden onsdagens sene handel. Det kan skyldes forventninger om en god kvartalspræsentation den 2. maj, men der har ligget store ""short positioner"" på Novo-aktien, så det kan være at disse positioner lukkes (ved køb af Novo-aktien, red.) efter den seneste kursfremgang, udtalte aktieanalytiker Rune Majlund Dahl fra Sydbank. Mindre olie til Mærsk A.P. Møller - Mærsk tabte 0,6 procent til 61.800. APM og Shanghai Zhenua Port Machinery har indgået en fem-årig kontrakt om levering af containerkraner, oplyste Shanghai Zhenua Port ifølge Bloomberg News. APM's olieudvindingsenhed fortsætter med at hente mindre olie op af Nordsøen. I marts producerede Dansk Undergrunds Consortiums (DUC) 14 oliefelter 281.300 tønder råolie om dagen mod 305.500 tønder om dagen i marts i fjor. Høreapparatproducent i minus William Demant fik også hævet kursmålet af Goldman Sachs. Finanshuset hævede kursmålet med 20 k. til 500 kroner Høreapparatproducenten var torsdagens største taber i C20 og tabte 1,9 procent til kurs 531. Kvartalsregnskab fra landbobank Ringkjøbing Landbobank, som aflagde kvartalsregnskab onsdag, steg 0,8 procent til kurs 1159. Ringkjøbing Landbobank har fået en god start på 2007, og banken er fortsat en af de mest attraktive investeringer på det danske aktiemarked. Det vurderer Danske Equities. Auriga lukkede 0,6 procent lavere i kurs 157. Jyske Bank fastholder anbefalingen ""sælg"" og har fortsat kursmålet 160. Auriga er regnskabsaktuel tirsdag. Danionics steg 7,7 procent til kurs 17,5. Danionics 1. kvartal bød på et underskud på 0,4 millioner kroner mod et underskud på 0,7 i 1. kvartal 2006, hvilket var som selskabet havde ventet. For hele regnskabsåret 2007 er Danionics' forventninger uændret et underskud på 2-3 millioner kroner før indregning af andel af årets resultat i Danionics Asia.",2007-04-19T16:08:35+00:00,
https://www.dr.dk/nyheder/penge/gn-store-nord-i-frit-fald-i-dag,"Det blev til en stille fredag med GN-aktien som undtagelse. C20 genvandt terræn efter torsdagens fald og lukkede 0,5 procent højere til 472,98. GN var fortsat i fokus efter torsdagens nej til salget af GN Resound. De europæiske indeks lå ligeledes med solide plusser. GN Store Nord i lotteri GN Store Nord fortsatte nedturen fra torsdag, og tabte i fredagens handel 5,9 procent til kurs 64. Torsdag sagde de tyske myndigheder nej til salget af GN Resound til schweiziske Phonak og das faldt aktien mere end 9 procent Phonak og GN har anket sagen, og samtidig vil GN søge om en midlertidig tilladelse til at gennemføre transaktionen. Jyske Bank sænker sin anbefaling til ""akkumuler"" fra tidligere ""køb"". Også Danske Equities sænker anbefalingen af GN til ""sælg"" fra ""hold"". - Den fremtidige kursudvikling i GN Store Nord afhænger nu af tre separate retssager - eller lotterisedler, skriver analytiker Poul Ernst Jessen fra Danske Equities i et notat. Vestas konkurrent fik kæmpe ordre Vestas' konkurrent, den dansk/tyske vindmølleproducent Nordex, fik fredag en kæmpe rammeaftale om levering af vindmøller med en samlet kapacitet på op til 640 megawatt fra 2008 til 2011 til australske Babcock og Brown. Vestas lukkede fredag 0,6 procent lavere til kurs 325. Carlsbergs konkurrent, Royal Unibrew har indgået en licensaftale med hollandske Heineken om brygning, markedsføring og salg i Danmark. Unibrew kan derved styrke sin position på det danske marked og fortsætte kampen om kunderne med Carlsberg. Carlsberg lukkede fredag uændret til kurs 596. Royal Unibrew lukkede 736 kroner - 4,4 procent højere. A.P.Møller træk den rigtige vej A.P. Møller - Mærsk trak indekset i den rigtige retning fredag og steg 1 procent og lukkede i kurs 61.500. Skattesmækket, som regeringens skattepakke uddeler til APM i Nordsøen, kan blive til en kontant udbetaling på et milliardbeløb oplyser kilder til Business.dk. William Demant, som fredag lukkede uændret i kurs 516., får fortsat en ""neutral"" anbefaling af Sydbank efter lanceringen af det nye eksklusive høreapparat Epoq. Danske Bank steg fredag 1,2 procent og lukkede i kurs 254,5 uden selskabsspecifikke nyheder. Topdanmark lukkede 1,9 procent højere i 1095. Nordea vil satse på rige kunder Nordea afholdte den årlige generalforsamling, og lagde Nordeas nye koncernchef, Christian Clausen, og Nordea vil i fremtiden satse på fordel+kunder og private banking kunder for at tjene flere penge til Nordea. Bankaktien steg med 0,8 procent fredag og lukkede til kurs 93,5. Blandt sidepapirerne fik Auriga og ØK gode ord med på vejen af Danske Equities, hvor aktierne ligger i toppen af Danske Equities anbefalingsliste. ØK lukkede fredag 1,9 procent højere til 276 mens Auriga tabte 0,3 procent til kurs 160.",2007-04-13T15:38:00+00:00,
https://www.dr.dk/nyheder/penge/gn-aktien-i-frit-fald,"C20 åbnede torsdag morgen i minus og fortsatte tilbagegangen efter onsdagens nedtur. Eliteindekset tabte 0,5 procent til 470,7. GN oplevede torsdag morgen frit fald efter de tyske konkurrence myndigheder har sagt nej til salget af GN Resound. GN Store Nord åbnede torsdag med et rystende fald på 6 procent til kurs 70,5, efter de tyske myndigheder torsdag morgen sagde nej til GN Resound-salget til schweiziske Phonak. Phonak og GN anker den tyske myndigheds afgørelse. Det tyske nej til salget er meget dårlige nyheder for GN udtaler Mads Zink, Chef for Sales Trading i Danske Bank overfor RB-Børsen. - Det her er næsten værre, end hvad man havde kunnet forestille sig. Det er fordi, at det ikke kun er i Tyskland, men på globalt plan, at konkurrencemyndighederne mener, der er et problem med konkurrencesituationen, siger han. - Nu har Phonak meldt ud, at selskabet vil appellere afgørelsen, men hvis appelsagen falder ud til fordel for de tyske konkurrencemyndigheder, tror vi, at hele dealen kan falde på det, udtalte Mads Zink. Ny høreapparat-teknologi William Demant fremlagde onsdag det nyeste indenfor høreapparater, og Epoq-høreapparatet med Rise-teknologien vil være et paradigmeskift for digitale høreapparater. Aktien kunne ikke holde den stigende kurs fra onsdag og åbnede torsdag 1,3 procent lavere i kurs 518. - Vi ser klart positivt på William Demants nye lancering af Epoq-høreapparatet, som med Rise-tekonologien vil stå for et paradigmeskift indenfor digitale høreapparater, udtalte senioraktiehandler Claus Thestrup fra Handelsbanken til RB-Børsen. Vestas-konkurrent fik aktien til at falde Vestas tabte torsdag morgen yderligere terræn og åbnede 0,8 procent lavere i kurs 327,5. Vestas' amerikanske konkurrent, GE Wind, som er ejet af General Electric, fik hovedrollen i en rapport fra The American Wind Energy Association, da organisationen præsenterede en årsrapport fra 2006, som viste en vækst på 27 procent på det amerikanske vindenergimarked, og GE Wind stod for en stor del af de nyopstillede vindenergikapacitet. Carlsberg også tynget af konkurrent Carlsberg fortsatte turen nedad, efter aktien onsdag faldt med mere end 3 procent Carlsberg åbnede torsdag 0,3 procent lavere i kurs 596. Carlsbergs konkurrent, bryggerigiganten Sabmiller, som er britisk/sydafrikansk, fik en samlet vækst på øl salget på 23 procent i de tolv måneder frem til 31. marts, hvilket lever op til ledelsens forventninger. SABMillers markeder overlapper kun i svag grad Carlsbergs markeder. Sjælsø Gruppens aktier blev handlet uden retten til nye fondsaktier. Fondsaktierne tildeles i forholdet 1:9. Alle aktionærer har ret til en forholdsmæssig andel i fondsaktierne. Sjælsø Gruppens faldt derfor 89,7 procent til kurs 197,5.",2007-04-12T08:08:49+00:00,
https://www.dr.dk/nyheder/penge/positiv-start-paa-aktiemarkedet-0,"De danske aktier åbnede fredag med solide plusser, og C20 indekset steg 0,8 pct. til 453,68. På de tre store europæiske fondsbørser oplevede investorerne også fremgang om end i noget mindre målestok. A.P. Møller - Mærsk var i investorernes søgelys efter offentliggørelsen af to dugfriske analyser om rederiet, mens SAS noterede, at konkurrencen bliver mindsket grundet konkursbegæringen af det svenske lavprisflyselskab, Fly Me. A.P. Møller - Mærsk kom i centrum hos finanshuset Exane BNP, som begyndte sin dækning af aktien. A.P. Møller - Mærsk fik en købsanbefaling. Anderledes ser ABN Amro på rederiaktien, idet en salgsanbefaling blev hevet op af hatten. ABN Amros kursmål lyder 55.000 kr. for en APM B-aktie. SAS positiv SAS åbnede 2,6 pct. højere i kurs 99. Lavprisflyselskabet Fly Me blev begæret konkurs. For SAS er det entydigt positivt mener analytiker i Sydbank, Jacob Pedersen. - Selvom der er tale om et af de mindre svenske flyselskaber, er det entydigt positivt for SAS, at der nu er en spiller færre på banen. Der er et hårdt konkurrencepres på det svenske marked, og Fly Me's konkurs vil højst sandsynligt medvirke til, at andre flyselskaber ikke forsøger sig på det svenske marked, sagde Jacob Pedersen til RB-Børsen. Nordea steg 0,3 pct. til 85,3, efter at finanshuset S satte sit kursmål på Nordea til 96 kr. og gav en ""hold""-anbefaling. Administrerende direktør i Nordea Lars G. Nordstro:m udtalte, at en fusion mellem SEB og Nordea ikke er sandsynlig, idet det kræver, at begge parter er positivt interesseret i en fusion. Den danske konkurrent, Danske Bank, åbnede 0,6 pct. højere i kurs 259. Carlsberg åbnede 0,7 pct. højere i kurs 584. Carlsberg vil gøre et forsøg på at genoplive Tuborg-mærket i Storbritannien, efter at det forsvandt i slutningen af 1990'erne. Det skriver netavisen MarketingWeek. Biotekselskabet Genmab fik hævet sit kursmål hos Goldman Sachs med 90 kr. til 510 kr. Goldman Sachs har samtidig ""køb""-anbefaling på aktien. Genmab faldt 0,7 pct. til kurs 343,5. Efter torsdagens lukketid aflagde transportvirksomheden Lastas helårsregnskab. Lastas præsenterede en vækst i overskuddet på 60 pct. til 77,6 mio. kr. før skat i 2006. Lastas' omsætning steg knap 18 pct. til 1,28 mia. Kr. Lastas venter, at overskuddet i 2007 vil falde til 60-70 mio. kr. før skat. Lastas åbnede uændret i kurs 163. Kilde: RB-Børsen.",2007-03-02T08:56:00+00:00,
https://www.dr.dk/nyheder/penge/banker-foerte-til-ny-c20-rekord,"C20-indekset lukkede endnu engang i rekord, efter at være begyndt fredagen i modvind, idet de europæiske markeder kæmpede med efterdønningerne af den sure amerikanske stemning. Ganske kort inden dansk lukketid blev stemningen løftet og det resulterede i et marginalt plus og endnu en C20-rekord som blev ugens femte. C20 lukkede 0,1 procent højere i 455,52. Der herskede en overvejende positiv stemning blandt de danske bankaktier. Sydbank fortsatte sin rekordfærd med en fremgang på 1,8 procent til kurs 284,5. Goldman Sachs havde haft kig på de større skandinaviske banker. Goldman Sachs gentog sine neutrale anbefalinger på Danske Bank og Nordea. Goldman Sachs hævede sit kursmål på Danske Bank til 267 fra 255 kr. Danske Bank endte fredagen 0,4 procent højere i kurs 256,5. Nordea endte 1,7 procent højere i kurs 90,8 dkr. Goldman Sachs hævede sit kursmål på Nordea med 4 svenske kroner til 101 svenske kroner. Carlsberg B lukkede 0,4 procent højere i kurs 562. Carlsberg og Danmarks førende fodboldklub, F.C. København, har indgået en ny femårig sponsoraftale. Det betyder, at FCK's spillere fortsætter med Carlsberg på trøjerne frem til sommeren 2012. Parterne har aftalt ikke at offentliggøre nogen økonomiske detaljer. Parken Sport Entertainments bestyrelsesformand Flemming Østergaard betegnede aftalen som ""kanon"" og refererede endvidere til Carlsberg og FCKs specielle forhold. Vestas var aktuel fredag eftermiddag med en ordreannoncering fra Canada. Vindmøllegiganten skal levere 25 vindmøller af typen V90-3 megawatt. Vestas lukkede dog 2,5 procent lavere i kurs 231. Vindmølleinvestorerne fik også spændende nyt fra den politiske front. Vestas er tilfredse med regeringens energiudspil, der blev offentliggjort fredag. - Danmark skal fortsat være rollemodel. Derfor håber vi, at den danske plan kan falde på plads før EU-planen skal diskuteres til marts. Generelt er der meget godt i planen, sagde administrerende direktør for Vestas Ditlev Engel til RB-Børsen. A.P. Møller - Mærsk afsluttede en god uge med et fald på 0,4 procent til kurs 57.300. Udenfor C20-indekset fik DFDS lidt opmærksomhed og lukkede 2,2 procent lavere i kurs 830. DFDS har haft stor succes med den seneste satsning, hvor linjefartsrederiet har engageret kendte danske musikkunstnere til at underholde på selskabets passagerfærger. I biotekbranchen leverede Pharmexa et kurshop på 10,2 procent til 19,4 kroner. Pharmexas amerikanske datterselskab Pharmexa-Epimmune og Ichor Medical Systems i San Diego, Californien, har indgået en samarbejdsaftale.",2007-01-19T16:59:52+00:00,
https://www.dr.dk/nyheder/penge/god-stemning-paa-aktiemarkedet-0,"Politiske rystelser gav kurssmæk til ØK, mens TrygVesta levede højt på en opjusteret overskudsprognose, og SAS fløjt højt på opkøbsrygter. En generel god stemning på aktiemarkederne i Europa var med til at understøtte stemningen på Københavns Fondsbørs, hvilket skubbede C20 indekset 1,1 procent højere i 447,28. TrygVesta hævede sin overskudsprognose med 450-550 millioner kroner til 3,6-3,7 milliarder kroner for helåret 2006. Det var især kursreguleringer, som står bag opjusteringen for 2006, men skadesresultatet tilskrives også en del af den gode udvikling. 2007-prognoserne blev der ikke pillet ved. Forsikringsbranchen har medvind - Opjusteringen skyldes primært udefra kommende faktorer, det vil sige vejret og aktiemarkedet. Det vil de andre forsikringsselskaber også have nydt stor gavn af i fjerde kvartal 2006, skrev Claus Højmark Jensen fra Jyske Bank. Analytikeren venter et fortsat positivt nyhedsflow fra Trygvesta. Trygvesta lukkede 6,3 procent højere i kurs 467,5, mens Topdanmark sluttede 1,6 procent højere i kurs 965. Vestas fik ny ordre i Spanien Vestas fik lidt medvind og lukkede 1,6 procent i kurs 237,3. Vestas fik før middag en ordre i Spanien fra den danske energikæmpe Dong Energy. Vestas skal levere 22 styk V90 2 megawatt vindmøller til vindmølleparken Sierra de Tineo in Asturias i Spanien. Levering af møllerne er fastsat til at begynde i marts 2008, og projektet vil være færdigt i slutningen af 2008. Indekstunge Novo Nordisk sluttede med en fremgang på 2,5 procent til kurs 487 hvilket skete uden nyheder sendt ud via Københavns Fondsbørs. Opkøbsrygter omkring SAS SAS var også et højaktuelt emne tirsdag, da opkøbsrygter svirrede i luften. SAS lukkede 5,1 højere i kurs 112,5, idet investorerne spekulerede over et muligt købstilbud fra tyske Lufthansa. Ingen af parterne ville dog bekræfte tilbuddet. Enskilda Securities hævede sit kursmål på SAS til 170 skroner fra 125 skroner og fastholdt købsanbefalingen. SAS offentliggjorde ved formiddagstid trafiktal for december, hvilket dog blot blev anset som baggrundsstøj. Passagertrafikken i SAS Gruppen faldt 2,2 procent i december sammenlignet med samme måned sidste år. ØK i politisk stormvejr i Venezuela ØK-investorerne havde anderledes ondt i hovedet, da politisk retorik skabte frygt for ØK's aktiviteter i Venezuela. Landets præsident Hugo Chavez vil gerne nationalisere virksomhederne i landet. Alm. Brand Henton fastholdte sin neutral-anbefaling på ØK, men sænkede kursmålet til 325 som følge af den stigende politiske usikkerhed i Venezuela. ØK lukkede 7,1 procent lavere i kurs 293. Investorerne i Bang Olufsen afventer onsdagens halvårsregnskab. B lukkede 0,7 procent lavere i kurs 730, idet Handelsbanken sænkede sin anbefaling af aktien til ""akkumuler"" fra ""køb"".",2007-01-09T16:34:07+00:00,
https://www.dr.dk/nyheder/penge/aktiefesten-fortsaetter,"De største danske aktier åbnede i positivt terræn med en stigning i C20-indekset på 0,8 procent højere i 428,97. Aktieboks: C20-indekset A.P. Møller - Mærsk var en af de bærende kræfter bag fremgangen, som var bredt funderet. Spekulationerne om rederierne D/S Torm og D/S Norden kører fortsat i højeste gear, og begge selskaber åbnede med markante stigninger. A.P. Møller - Mærsk åbnede 1,1 procent højere 54.500. Investorerne afventer rederigigantens markedsopdatering for tredje kvartal, som ventes aflagt senere i dag. Novo opruster i USA Novo Nordisk udmeldte, at salgsstyrken i USA skal øges markant. Diabetes salgsstyrken skal øges til 1900 fra 1200 personer. Udvidelsen, som gennemføres i første halvår af 2007, skal styrke Novo Nordisks position på det amerikanske insulinmarked yderligere. Udmeldingen fra Novo Nordisk kommer blot en dag, efter at den amerikanske medicinalgigant Pfizer annoncerede en reduktion på 20 procent af sin salgsstyrke. Novo Nordisk steg 0,5 procent til kurs 437,5. Udvidelsen i USA er et positivt træk, mener analytiker Lars Villadsen fra Sydbank. Det hele er selvfølgelig betinget af, at virksomheden kan skaffe flere kunder, men her står den stærkt på den anden side af Atlanten. Samarbejde trækker Novozymes op Novozymes åbnede 0,9 procent højere i kurs 476,5. Selskabet har meddelt, at det indgår et samarbejde med den amerikanske ethanol-producent Broin Companies. Den danske virksomhed skal levere enzym-teknologien til projektet, og omfanget af samarbejdet er ikke nærmere detaljeret. Største stigninger i C20 indekset skulle findes hos ØK og Coloplast. Handelskompagniet steg 2,5 procent til kurs 331,5, mens medicoselskabet 2,0 procent til kurs 507. Fusionsrygter trækker rederier op Rederiaktierne D/S Torm og D/S Norden åbnede markant højere grundet opkøbsspekulationer. Torm åbnede 5,8 procent højere i kurs 358 efter de to seneste dages kurshop, mens Norden steg 2,6 procent til kurs 4790 efter onsdagens kurshop på godt 13 procent. Norden var regnskabsaktuel onsdag, men spekulationerne har nok en større effekt på aktiekursen. - Det var et godt regnskab fra Norden, men Norden blev også løftet af opkøbsspekulationerne om Torm, som er storaktionær i Norden med en aktiepost på cirka 33 procent, udtalte Jacob Pedersen fra Sydbank onsdag til RB-Børsen.",2006-11-30T08:47:00+00:00,
https://www.dr.dk/nyheder/penge/aktier-aabnede-i-negativt-terraen,"De danske aktier åbnede tirsdag med fald, da sværvægterne Novo Nordisk og A. P. Møller - Mærsk tippede C20-indekset under stregen. C20 indekset tabte 0,2 procent til 420,61 under dagens første handler, og den tendens gik igen på de udenlandske markeder. Aktieboks: C20-indekset A.P. Møller-Mærsk måtte lavere efter Jyllands-Posten skriver, at rederiaktiviteterne lider af større tab af markedsandele end tidligere antaget. A.P. Møller-Mærsk åbnede 0,6 procent lavere i kurs 51.700. Fusionen med P&O Nedlloyd er blevet så dårligt modtaget af kunderne, at 40 procent af P&O Nedlloyds tidligere markedsandel nu er væk. Novo Nordisk faldt en procent til kurs 461,5 efter en positiv udvikling mandag. Medicinalselskabet er i vælten med kvartalsregnskab fredag morgen, og investorerne er ved at beslutte sig om niveauet op til dagen. Jyske Bank op før kvartalsregnskab Jyske Bank, som aflægger regnskab senere på dagen, åbnede 0,7 procent højere i kurs 364. Over en bred kam venter analytikerne, at Jyske Bank vil hæve sine forventninger til helåret ved tirsdagens regnskabsaflæggelse. Jyske Bank skuffede investorerne i halvårsregnskabet, hvor indtjeningsforventningen blev gentaget. Dermed hører Jyske Bank til blandt en meget lille skare af banker, som ikke har hævet forventningerne til helåret 2006. Jyske Banks prognose lyder på et fald i basisindtjeningen i 2006. Senere på dagen er Sydbank og Fionia Bank regnskabsaktuelle. Sydbank steg 0,9 procent til kurs 233,5, mens Fionia Bank åbnede uændret i kurs 1643. Danske Bank steg 0,2 procent til kurs 246,5. Bavarian stiger på artikel om HIV-vaccine Blandt sidepapirerne rettedes fokus mod Bavarian, som åbnede 1,9 procent højere i kurs 425. Biotekselskabet afleverede ved mandagens lukketid en fondsbørsmeddelelse, hvor Bavarian skrev, at selskabet har begyndt nye forsøg med selskabets vaccinekandidat MVA-BN polytope mod HIV. - Det alle folk kigger på er, hvornår denne her koppevaccine-ordre kommer. Det er det eneste der kan rykke aktien. Selvom der skulle komme rigtig gode HIV-data vil folk kigge efter koppevaccineordren, siger analytiker Anette Rye Larsen fra investeringsbanken Gudme Raaschou til RB-Børsen. Søndagsavisens nye tiltag blev belønnet Søndagsavisen, som åbnede 1,2 procent højere i kurs 85, lancerer et nyt bolighandelskoncept på nettet. Plushandel ligger i dag de første boliger til salg via nettet. - Plushandel er et seriøst alternativ til traditionel bolighandel og til det voksende marked for selvsalg og medsalg af boliger, skriver Søndagsavisen. Blandt de meget illikvide aktier steg Danionics 19,5 procent til kurs 33,6, efter at Dagbladet Børsen skriver, at Danionics kan nyde godt af de mange problemer med konkurrenternes batterier. Blandt andet nævnes Sonys mange tilbagekaldelser af batterier.",2006-10-24T09:07:28+00:00,
https://www.dr.dk/nyheder/penge/danske-aktier-synes-ustoppelige-tiden,"Aktiemarkedet var præget af solid fremgang i fredagens første handel, selv om der ikke var meget nyt til investorerne. Aktieboks: C20-indekset Alligevel fortsatte C20-indekset de seneste dages fremgang, og blandt sidepapirerne holdt Auriga investorerne et vågent øje på regnskabstallene fra den schweiziske konkurrent Syngenta, som overraskede positivt i plantebeskyttelsesdivisionen. Trods feriestemningen på markedet kunne investorerne notere sig, at C20 indekset åbnede 0,4 procent højere i 418,65, og dermed ligger indekset fortsat i rekordniveau. De udenlandske aktiemarkeder dannede grundlaget for fremgang på det danske marked. Novo Nordisk fortsætter frem Novo Nordisk fortsatte rekordstimen, da insulinproducenten åbnede 0,4 procent højere i kurs 460. Novo Nordisk-investorerne kunne torsdag bladre i dugfriske regnskaber fra konkurrenterne Novartis, Eli Lilly og Pfizer. Den schweiziske konkurrent Novartis skrev, at selskabet ser blockbuster-potentiale (et medikament med en årlig omsætning på 1 milliarder dollar) hos sit diabetes-2-middel Galvus. Tidshorisonten blev sat til to år. Bankerne op før kvartalsregnskaberne Bankerne Nordea og Danske Bank lukrerede på den gode stemning. Nordea åbnede 1,3 procent højere i kurs 81,3, mens Danske Bank åbnede 0,9 procent højere i 240,8. Investorerne begynder at se frem mod selskabernes regnskabsaflæggelser, hvor Nordea er aktuel på onsdag. I den kommende uge vil investorerne få en serie regnskabspræsentationer fra den succesfulde banksektor. Stor tiltro til Auriga Blandt sidepapirerne kiggede Auriga-investorer fredag morgen mod Schweiz, hvor Chemimovas konkurrent Syngenta afleverede sit regnskab for tredje kvartal. Syngentas omsætning steg 1 procent til 1,41 milliarder dollar, hvilket var helt på linje med analytikernes forventninger. Salget af plantebeskyttelsesprodukter lå over forventningerne, mens afgrødesalget skuffede. Auriga Industries, som er moderkoncernen til Cheminova, åbnede 0,6 procent højere i kurs 168. Asger Aamunds udtalelser holder Bavarian Nordic oppe Biotekselskabet Bavarian Nordic fortsatte fredag det gode ridt, som investorerne oplevede torsdag. Bavarian åbnede 1,8 procent højere i kurs 387 efter torsdagens stigning på 3,2 procent til kurs 380 kroner. Torsdag udtalte selskabets formand, Asger Aamund, sig i positive vendinger om mulighederne for de amerikanske gigantordrer, som selskabet flere gange har udskudt.",2006-10-20T07:58:00+00:00,
https://www.dr.dk/nyheder/penge/nordkoreansk-proevespraengning-traekker-aktier-i-minus,"De danske aktier trak en anelse lavere i mandagens indledende handel. Dermed fulgte de samme tendens som de øvrige europæiske aktier, der også lå i negativt terræn efter den geopolitiske uro med Nordkorea i centrum.Aktieboks: C20-indekset Det danske eliteindeks, C20, åbnede 0,1 procent lavere i 405,35. William Demant og A.P. Møller-Mærsk fik positivt nyt mandag morgen, men investorerne benyttede ikke nyhederne til indkøb. B&O trodser surt marked Bang & Olufsens trodsede markedet og fortsatte fremgangen. Selskabet åbnede 1,4 procent højere i kurs 664. Bang & Olufsen aflagde fredag regnskab for første kvartal, som i store træk levede op til investorernes forventninger. Ledelsen hos Bang & Olufsen kommer til at opjustere sine forventninger til regnskabsåret 2006/07, vurderede analytiker i Jyske Bank, Rune Møller og fastholder sin købsanbefaling på aktien. - Med et estimat for resultatet før skat på 523 millioner kroner venter vi, at resultatet før skat lander 5 procent over den øvre ende af B's interval, skriver Rune Møller med henvisning til ledelsens forventning om et overskud før skat på 460-500 millioner kroner i 2006/07. Trods udsigt til stigende fragtrater faldt APM A.P. Møller-Mærsk fulgte i sporene på de europæiske markeder og åbnede 0,2 procent lavere i kurs 51.100. A.P. Møller-Mærsk investorerne fik ellers optimistiske toner fra det franske containerskibsrederi CMA CGM. Verdens tredjestørste containerrederi mener, at fragtraterne mellem Asien og Europa vender. - Fragtraterne har helt klart været under pres fra oktober til første kvartal af i år, siger Nicolas Sartini, vicedirektør i CMA CGMs afdeling for Asien-Europa-trafikken, ifølge The New Straits Times. William Demant inviteres til samarbejde Høreapparatproducenten William Demant (WDH) åbnede 0,6 procent lavere i kurs 482. WDH har været i centrum efter schweiziske Phonaks opkøb af GN Resound. Verdens største høreapparatkæde, Amplifon, åbner nu op for et samarbejde med WDH, hvis WDH dropper sine aktiviteter i detailleddet. Det var værd, at bemærke at Københavns Fondsbørs har overført den nordjyske møbelproducent Bodilsen til observationslisten efter at en mulig ny investor har fremsat tilbud om køb af den samlede aktiekapital i datterselskabet Bodilsen. Aktien åbnede 50 procent lavere i kurs 7.",2006-10-09T08:05:00+00:00,
https://www.dr.dk/nyheder/penge/de-danske-aktier-fortsaetter-opturen,"De danske aktier fortsatte onsdag morgen de gode takter, som investorerne var vidner til tirsdag. Onsdag åbnede C20 indekset 0,6 procent højere i 403,08. Novozymes er kommet i søgelyset, efter at der i markedet har floret løse opkøbsrygter. A. P. Møller-Mærsk kunne også fortsatte de gode takter, da de europæiske børser oplevede en bredt funderet kursfremgang. Novozymes steg onsdag morgen 1,1 procent til kurs 456,5. Det sker, efter at Novozymes tirsdag steg massivt på opkøbsrygter. Tvivler på om Novo vil sælge Novozymes-aktier Analytiker hos Jyske Bank, Torben Beck bekræfter onsdag til RB-Børsen, at der i markedet har været spekuleret i en overtagelse. Analytikeren bemærker dog, at ejerstrukturen i Novozymes ikke gør en potentiel overtagelse særlig let for en køber, da blandt andet moderselskabet Novo Fonden ejer 26 procent og ikke tidligere har udvist sin interesse for at sælge sin andel. Punktet understøttes af senioraktiehandler Claus Thestrup fra Handelsbanken. - Det er 99 procent sikkert, at opkøbsrygterne er en and, da et opkøb ikke er muligt grundet Novozymes ejerstruktur, udtalte analytiker Claus Thestrup fra Handelsbanken til RB-Børsen. Markedet er drevet af M (virksomhedsopkøb). Claus Thestrup venter, at aktien vil finde tilbage til sit naturlige leje når spekulationerne er aftaget. Stor forskel på Carlsberg-anbefalinger Carlsberg investorerne fik nyt fra finanshuset Lehman Brothers, da bryggeriaktien fik hævet sit kursmål til 515 fra 485 kroner, hvor anbefalingen overvægt blev fastholdt. I modsat retning trak udmeldingerne fra Goldman Sachs, som sænkede kursmålet til 350 kroner fra tidligere 409 kroner Her lyder anbefalingen på sælg. Carlsberg åbnede 1,5 procent højere i kurs 486. Rederier og Vindmøller i fokus A.P. Møller-Mærsk åbnede 1,2 procent højere i kurs 50.500. Mærsk Tankers satser med et nybygningsprogram på over 50 tankskibe på at rykke op på top 3-listen over verdens største tankrederier. Vindmølleproducenten Vestas fik onsdag morgen sænket sin anbefaling af ABG Sundal Collier til sælg fra hold. Vestas åbnede 0,8 procent højere i kurs 157,5. Parken Sport Entertainment aktien får lidt opmærksomhed, efter at selskabets fodboldklub tirsdag aften tabte 1-0 til Celtic i Champions League. Parken tabte 5,8 procent til kurs 1305. Danionics steg 10,6 procent til kurs 43, hvilket sker efter en fremgang på godt 15 procent i tirsdagens handel. Investorerne har ikke fået nyt fra batteriselskab via fondsbørsen.",2006-09-27T08:19:11+00:00,
https://www.dr.dk/nyheder/penge/ny-voldsom-nedtur-aktierne,"Igen i dag var det surt at være aktionær, da inflations- og rentefrygten lagde sig tungt over de finansielle markeder. Alle C20-medlemmer lukkede i negativt terræn, og indekset blev trykket 3,7 procent lavere i 350,03. Vestas blev største taber i C20-regi med et fald på 5,3 procent til kurs 133. Forsikringskoncernen Trygvesta sluttede dagen med næstestørste tab. Alle de finansielle selskaber lå blandt bundpropperne, mens Novo Nordisk kom bedst ud af dagens mareridt. Børspanik - Der hersker nærmest en panisk stemning på de europæiske aktiemarkeder. Vi venter ikke, at nøgletallene er nok til at fjerne den kortsigtede nervøsitet, skriver Nordea. Trygvesta tabte 5,2 procent til kurs 320, mens konkurrenten Topdanmark lukkede 2,6 procent lavere i kurs 705. Indekstunge Danske Bank tyngede C20 med sit fald på 4,8 procent til kurs 207,5, mens Nordea lukkede 4,5 procent lavere i 63,3. Fald efter godt regnskab Group 4 Securicor var i morges aktuel med sin markedsopdatering for de første fire måneder af 2006. Group 4 Securicor tabte 2,7 procent til kurs 17,8, men vagt- og sikkerhedskoncernen fik et godt ord med på vejen af analytiker Jacob Pedersen fra Sydbank. - Vi hæfter os ved, at den negative marginudvikling kan isoleres til det tyske marked for værdihåndtering. Det er en trøst, da vi forventer en forbedring af markedsvilkårene som året skrider frem, skriver Sydbank-analytikeren i en kommentar. Group 4 Securicor fik gentaget sin overvægt anbefaling af Jacob Pedersen. Novo-buster Novo Nordisk sluttede tirsdag 2,1 procent lavere i kurs 345,5. Novo Nordisks udviklingsdirektør Mads Krogsgaard Andersen ser sit inhalerbar insulinmedikament, Liraglutide, som et potentielt såkaldt Blockbuster-medikament. Det er defineret ved et medikament med et salg over 1 milliard dollar årligt. Det skriver Bloomerg News. Novo Nordisk er ifølge analytikerne bagud med inhalerbar insulin produkter. Novozymes' køb af den engelske biotekvirksomhed Delta Biotechnology ændrer ikke anbefalingen fra Danske Equities, der fortsat har Novozymes blandt de udvalgte aktier og med en stærk købsanbefaling. Novozymes faldt 4,0 procent til kurs 373,5. Carlswberg ud af Sydkorea Carlsberg var rig på nyheder i dagens handel, hvor bryggeriet både solgte de resterende andele i det sydkoreanske, Hite Brewery, og samtidig øgede fokus på det russiske marked gennem joint venturet BBH. BBH skal øge markedsandelen fra godt 35 procent til 40 procent. Carlsberg lukkede tirsdag 3,0 procent lavere i kurs 391,5. Blandt sidepapirerne var biotekvirksomheden Bavarian ekstra hårdt ramt, da endnu en forsinkelse rammer Bavarian Nordics forventede amerikanske ordrer. Bavarian sluttede 8,8 procent lavere i kurs 395.",2006-06-13T15:43:02+00:00,
https://www.dr.dk/nyheder/penge/blodroed-aabning-paa-koebenhavns-fondsboers,"De danske aktier blev tvunget i knæ tirsdag morgen, da et massivt dyk i de japanske markeder natten til tirsdag forplantede sig til de europæiske markeder. C20 indekset tabte 2,3 procent til 355,3. Samme tendens kunne investorerne finde i de øvrige europæiske markeder.Aktieboks: C20-indekset Aktierne i den cykliske transportsektor blev hårdt ramt af den sure stemning og ledte faldene. D/S Torm tabte 3,9 procent til kurs 232, mens vejtransportselskabet DSV tabte 4,7 procent til kurs 828. A.P. Møller - Mærsks B-aktie tabte 2,1 procent i dagens første handel til kurs 46.000. Jyllands-Posten skriver, at en brand ombord det nye supercontainerskib, der bygges på Lindøværftet, vil forsinke søsætningen med flere uger. Vestas og Lundbeck hårdt ramt Den meget svingende Vestas aktie åbnede 3,0 procent lavere i kurs 136,3. Vestas kan få lidt positiv opmærksomhed med statsminister Anders Fogh Rasmussens rundrejse i USA, men lysten til investeringer i vindmøller mindskes, når olieprisen falder. Olieprisen har tabt terræn siden mandag og ligger tirsdag morgen i 69,9 dollar per tønde. Lundbeck kunne heller ikke lokke investorerne tirsdag morgen, selvom medicinalvirksomheden har nyt fra det amerikanske marked med sit antidepressiva, Lexapro. I en opgørelse fra finanshuset Citigroup fremgår det, at Lexapro i uge 22 fortsat udgjorde 19,5 procent af markedet. Det ældre produkt Celexa faldt derimod og udgør nu kun 0,2 procent Lundbeck åbner 3,0 procent lavere i kurs 122,3. Positivt nyt preller af på markedet Vagt- og sikkerhedskoncernen Group 4 Securicor kom i fokus med sin markedsopdatering for de første fire måneder af kalenderåret. Investorerne handlede Group 4 Securicor 3,8 procent lavere i kurs 17,6 kroner efter at have set markedsopdateringen, hvor selskabet meddelte, at budgetterne er overholdt. Den organiske vækst er forbedret til 8 procent fra 6 procent Væksten i Europa øgedes fra 3 procent til 5 procent, og de nye markeder fortsatte den stærke vækst i størrelsesordenen 20 procent GN Store Nord åbnede 3,2 procent lavere i kurs 61,5. Det hjalp ikke GN Store Nord aktionærerne at Alm. Brand Henton sænkede sin anbefaling til ""reducer"" fra ""akkumuler"". Blandt sidepapirerne fortsætter GPV Industri dykket for anden dag i træk. GPV handles tirsdag 6,8 procent lavere i kurs 275. Alm. Brand Bank tabte 7,9 procent til kurs 268.",2006-06-13T07:51:00+00:00,
https://www.dr.dk/nyheder/penge/skridt-tilbage-og-et-skridt-frem,"En imponerende afslutning hos rederigiganten A.P. Møller-Mærsk (APM) gav en positiv oplevelse til de hårdt prøvede aktionærer. C20 lukkede 1,8 procent højere i 365,41, da APM leverede dagens næststørste stigning blandt hovedindeksets medlemmer - kun overgået af GN Store Nord. I C20-regi var det kun ØK, som tabte terræn. A.P. Møller-Mærsk (APM) lukkede 3,5 procent højere i kurs 47.100, og dermed mere end indhentede rederigiganten torsdagens voldsomme tab. APM aktionærerne fik opløftende nyt fra de asiatiske kanter, da containerrederiaktierne i Asien steg natten til fredag. Rederier i høj bølgegang A.P. Møller-Mærsk hører til blandt de meget cykliske aktier, der er afhængig af udviklingen i den globale økonomi, bemærker aktieanalytiker Brian Kirk til RB-Børsen. Analytikeren, som har en neutralanbefaling på APM, noterer, at rederigiganten også er meget følsom for udviklingen i dollarkursen. D/S Torm slutter ugens handel med en stigning på 2,2 procent i kurs 244,8. Torms norske konkurrent, Frontline, melder om fremgang for 2006, og rederiets adm. direktør Oscar Spieler fremhæver, at efterspørgsel er vedvarende. Danske Bank har haft besøg af analytikere fra det internationale finanshus Citigroup. Besøget ændrede ikke vurderingen af Danske Bank og er derfor fortsat på ""hold"" med et kursmål på 240. Citigroup ser fortsat Danske Bank som en aktie med ""sikker havn""-kvaliteter. Danske Bank slutter i kurs 219 kroner efter en stigning på 1,3 procent GN Store Nord højdespringer GN Store Nord lukkede 4,0 procent højere i kurs 64,8, mens den meget svingende Vestas aktien sluttede 3,3 procent højere i kurs 142,8. Vestas begyndte fredagens handel i et forrygende tempo, men tabte noget af momentum. Group 4 Securicor kom lige med på topscorerlisten, da selskabets aktier sluttede 2,8 procent højere i kurs 18,3. Investorerne ser frem mod næste uges markedsopdatering fra vagt- og sikkerhedskoncernen, hvor aktieanalytiker Jacob Pedersen fra Sydbank venter, at opdateringen vil bekræfte den positive udvikling hos koncernen. ØK eneste taber Handelsselskabet, ØK, tabte 0,9 procent til kurs 223. Det skete uden at selskabet havde sendt nyheder ud via Københavns Fondsbørs. Carlsberg bliver nu udfordret i Laos af hollandske Heineken. Det sker gennem Asia Pacific Breweries, der skal bygge et nyt bryggeri. Carlsberg, der er den suveræne markedsleder i Laos med 50 procent ejerskab af landets eneste bryggeri, frygter ikke det hollandske angreb, understreger kommunikationsdirektør Jens Peter Skaarup til RB-Børsen. Heineken meldte også om øgede aktiviteter indenfor specialøl i Spanien. Carlsberg sluttede 0,8 procent i kurs 398.",2006-06-09T15:33:02+00:00,
https://www.dr.dk/nyheder/penge/danske-aktier-ude-paa-den-store-rutsjetur,"De danske aktier måtte notere en større nedtur i dagens første handel, hvor pilen stort set uden undtagelse pegede nedad.Aktieboks: C20-indekset C20-indekset for de tyve største aktier i Danmark faldt knap 3,5 procent, før det ved elleve-tiden nåede bunden og begyndte at rette sig. Det gik lidt værre for de næststørste aktier i Midcap-indekset, der faldt knap fire procent. Nedturen ramte bredt Nedturen ramte bredt, og alle aktier i indeksene faldt uden undtagelse. Værst ramt blandt de største aktier er Vestas med et fald på over seks procent, mens NKT Holding blandt de næststørste aktier er faldet mere end 7,5 procent.Aktieboks: Midcap-indekset Det er nu ikke kun herhjemme, at aktionærerne må se formuerne blive formindsket. Kursfaldene har ramt de øvrige europæiske markeder samt markeder i Asien og USA. Frygt for nye rentestigninger Analytikerne peger på den faldende dollarkurs og frygten for nye rentestigninger i USA som de væsentlige årsager til kursfaldene. - Aktiemarkedet har set frem til et klart signal fra den amerikanske nationalbank om at nu var det slut med at sætte renten op, og det har vi ikke fået. Samtidig er den Europæiske Centralbank også ude at sige, at der er rentestigninger på vej, og det vil betyde dæmpet vækst udhule virksomhedernes indtjening, og det fører til kurser, siger aktiestrateg Jesper Bie-Olsen fra Nordea. Han peger også på den lavere dollarkurs, som en medvirkende årsag til dagens kursfald, især for de virksomheder, der har mange indtægter i dollars. Ingen frygt for et kollaps Jesper Bie-Olsen mener dog ikke, at der er grund til den store frygt for et kollaps. - Vi ser udviklingen som en mindre korrektion i markederne. Der er ikke noget nyt omkring renteudviklingen, men markederne har nok ikke været opmærksom på det, på grund at stærk vækst i Tyskland og i Japan, siger Jesper Bie-Olsen. Ved 11-tiden i dag synes de faldende aktiekurver herhjemme at være knækket, både C20- og Midcap-indekset har vist svag fremgang. http://mu.net.dr.dk/admin/programcard/get/?id=urn:dr:mu:programcard:533399856187a20aa0e93c56",2006-05-15T10:14:00+00:00,
https://www.dr.dk/nyheder/penge/trygvesta-holder-liv-i-aktiefesten,"Danske aktier bevægede sig næsten sidelæns i dagens tidlige handel, da fremgang i Trygvesta blev udlignet af fald i A.P. Møller-Mærsk (APM). Aktieboks: C20-indekset Vindmølleproducenten Vestas havde atter vind i sejlene, efter at have ligget underdrejet de seneste dage, mens Carlsberg blev påvirket af en sænket anbefaling hos Dresdner Kleinwort Wasserstein (DrKW). C20 åbnede marginale 0,1 procent lavere i 415,36. Belønnet for flot regnskab Aktier i Trygvesta åbnede 3,7 procent højere i 397, da forsikringskoncernen kom bedre ud af årets første kvartal end ventet af markedet, og opjusterer sine forventninger til hele året markant. Trygvesta fastholdt sit høje niveau for indtjening i første kvartal 2006. Den gode udvikling i kundeservice og skadebehandling samt innovationen i nye produkter og services på tværs af forretningsområder fortsætter. Trygvesta pointerer, at fremgangen er opnået til trods for, at storskader lå markant over normalen, og at der er hensat 50 millioner kroner ekstra til arbejdsskade i Danmark efter den såkaldte revalideringsdom. Knap så godt gik det for Codan, der nedjusterer resultatforventningerne til helåret i sin kvartalsrapport. Det sendte Codan-aktien sydover med et fald på 2,5 procent til 440,50. Uden fondsbørsrelaterede nyheder steg Vestas 1,7 procent til 179,00. A.P. Møller ned efter svage regnskaber fra konkurrenter A.P. Møller - Mærsk (APM) kom lidt skidt fra start med et fald på en procent til 53.500, da de to japanske containerrederier Mitsui O.S.K. Lines og Kawasaki KIisen Kaisha, der konkurrerer med Maersk Line, onsdag offentliggjorde regnskaber med forventninger om lavere indtjening i indeværende regnskabsår grundet stigende olieomkostninger. Carlsberg fik tidligt torsdag løftet sit kursmål til 390 fra 365 af Deutsche Bank, mens DrKW nedjusterede sin anbefaling til ""reducer"" fra ""add"". GN Store Nord fik skåret kursmålet fra 94 til 78 hos finanshuset Cheuvreux. Carlsberg faldt 0,7 procent til 430,00, mens GN Store Nord åbnede 0,3 procent lavere i 75,75. Topsil tordner frem efter overskud Topsil tordnede frem med en stigning på 17 procent til 35 øre, da producenten af halvledere til energi- og elektronik-sektoren efter lukketid på fondsbørsen onsdag præsenterede et overskud før skat på 6 millioner kroner. Selskabet opjusterede på den baggrund sine indtjeningsforventninger for 2006. Topsil venter nu et overskud før skat på 6-8 millioner kroner mod et tidligere ventet nul-resultat i 2006. Det blev også til en opjustering hos Monberg & Thorsen inden fondsbørsåbning efter salget af aktieposten i Denerco for 475 millioner kroner. Arkil solgte også sine Denerco aktier og opjusterede. Aktier i Monberg & Thorsen steg 8 procent til 770, mens Arkil åbnede uændret i 1200.",2006-05-11T08:18:00+00:00,
https://www.dr.dk/nyheder/penge/fodboldguld-beloennet-med-kursstigning,"Danske aktier viste gode takter i mandagens tidlige handel, hvilket sendte C20 indekset i rekorden 408,9 svarende til en stigning på 0,8 procent.Aktieboks: OMXC20-indekset A.P. Møller-Mærsk lagde sig helt i front efter positive takter i USA fredag samtidig med, at Novo Nordisk holdt niveau trods sløje udsigter for inhalerbar insulin. Blandt sidepapirerne var der sejrsstemning hos Parken Sport & Entertainment. Flot åbning af A.P. Møller Flagskibet i dansk erhvervsliv, A.P. Møller-Mærsk (APM), fortsatte de positive takter fra fredag, hjulpet af de optimistiske toner på børserne i New York. Dermed er rederigiganten fortsat foran på point i kampen mod det massive dollarfald, der bl.a. udhuler virksomhedens indtjening fra USA. Dollaren er blevet yderligere svækket over weekenden, og ifølge Jyllands-Posten spår Jyske Bank et dyk i dollaren til 5,45 kroner, hvilket er det laveste niveau i over 10 år. APM åbnede 1,9 procent højere i 53.600. Dollarfald godt for SAS og skidt for Lundbeck Også Lundbeck har det svært, når dollaren svækkes, da en stor del af medicinalselskabets indtjening generes i USA. Omvendt nyder luftfartsselskabet SAS godt af en svag dollar, da ca. 20 procent af koncernens omkostninger afregnes i dollar. Lundbeck åbnede marginale 0,2 procent højere 133,25, mens SAS, der senere mandag er aktuel med trafiktal for april, kunne notere en stigning på 2 procent til 76,50. Novo-fremgang trods modstand Aktier i medicinalselskabet Novo Nordisk åbnede 0,4 procent højere i 386,00. Medicinalselskabet og de andre insulinproducenter kan ikke levere de medicinske fordele ved inhalerbar insulin, som industrien havde sat næsen op efter. De engelske myndigheder har allerede vendt tommelfingeren nedad for Pfizers inhalerbare insulin. Det skriver Økonomisk Ugebrev. Guldet får PSE til at stige Parken & Sport Entertainment (PSE) kunne bryste af en stigning på 1,5 procent til 1020,00 i dagens første handler. Trods nederlag til OB i går, hev FCK det danske mesterskab i land søndag, da Brøndby løb ind i en øretæve i Horsens. Dermed kan FCK ikke indhentes, selvom der resterer en spillerunde. Allerede i fredags blev der taget hul på gulvfesten, her steg aktierne i PSE med 3,61 procent. Satellitkommunikationsudstyrsproducenten Thrane & Thrane åbnede uændret i 250,00, efter at norske Nera inden fondsbørsens åbning præsenterede en kvartalsrapport med røde tal på bundlinjen. Nera, som er konkurrent til Thrane & Thrane med SatCom-divisionen, melder dog om stærk indtjeningsvækst i de kommende kvartaler.",2006-05-08T07:51:00+00:00,
https://www.dr.dk/nyheder/penge/danske-aktier-handlet-ned-fra-morgenstunden,"Danske aktier trak ned fra morgenstunden, hvor de var påvirket af fredagens pessimistiske toner på børserne i New York. Aktieboks: C20-indekset De cykliske aktier fra A.P. Møller-Mærsk (APM) og Vestas stod forrest i køen til øretæver og pressede det toneangivende danske OMXC20 indeks 0,5 procent ned i 396,6. GN Store kunne bryste sig af en lille stigning efter en opjustering af Merrill Lynch, som hævede sit kursmål på aktierne i GN Store Nord med 16 procent til 99 kroner. Det affødte en stigning på 0,6 procent til 90,50 i GN Store Nord-aktien. Aktier i APM lå ved 9.30-tiden 1,44 procent lavere i 61.500. Bruger for lidt vindmølle-el i Danmark Aktieanalytiker Henrik Breum fra Danske Equities langede sent fredag ud efter amterne, da vindmøllernes andel af elforbruget ikke er blevet større i 2005 end i 2004 på trods af forbrugerfinansieret tilskud til vindmølleejerne. Det viser nye tal fra Energistyrelsen. - Det er ikke nogen nyhed, at det går langsomt i Danmark. Udbygningen er mere eller mindre gået i stå og afventer, at amterne får taget sig sammen til at udpege nogle områder og får bygget nogle flere møller, siger Henrik Breum. Vestas-aktien åbnede 0,42 procent lavere i 119,75. Lundbeck stiger på lovende datterselskab Lundbeck kunne notere en stigning på 1,4 procent til 147,00. Biotekselskabet Lifecycle Pharma bliver skærmet af over for aggressive opkøbere fra den etablerede medicinalindustri, når Hørsholm-firmaet gør sine aktier omsættelige på Fondsbørsen senere på året, skriver dagbladet Børsen mandag. De to største aktionærer, medicinalkoncernen Lundbeck, der har opfundet Lifecycle Pharmas teknologiplatform, og Novo A/S, Novo Nordisks holdingselskab, 100 procent ejet af Novo Nordisk Fonden, har store forventninger til den fremtidige værdiskabelse i det kun knap fire år gamle selskab. Og de er sandsynligvis så store, at det i sidste ende giver god mening helt at beholde aktierne på ubestemt tid. DSV opkøb ved at falde på plads DSV holdt hånden under C20 indekset med en stigning på 0,9 procent til 874,00. Transportfirmaet oplyser, at alle forberedelser i forbindelse med det kommende købstilbud på den hollandske transportkoncern Frans Maas skrider frem som planlagt. Det betyder at det endelige købstilbud vil blive fremsat senest medio marts. Emballagekoncernen Brødrene Hartmann begejstrede ikke investorerne med nyheden om, at selskabet måske tæt på at starte produktion i Kina. Det skriver dagbladet Børsen mandag. Brødrene Hartmann-aktien faldt tre procent til 167,00.",2006-02-06T09:30:57+00:00,
https://www.dr.dk/nyheder/penge/danske-aktier-rejser-sig-fra-morgenstunden,"Danske aktier kom flot ud af starthullerne onsdag i forhold til sine europæiske kollegaer, da A.P. Møller-Mærsk (APM) kom i kridthuset hos finanshuset HSBC samtidig med, at William Demant (WDH) lukrerede på lanceringen af et nyt høreapparat. Aktieboks: C20-indekset Novozymes lå ved 9.35-tiden i spidsen for en stigning i C20-indekset på 0,5 procent til 390,85. Købsanbefaling trækker A.P. Møller op A.P. Møller-Mærsk (APM) åbnede med en stigning på 0,82 procent til 61.700, da olie- og rederigiganten onsdag morgen fik prædikatet ""overweight"" af finanshuset HSBC, der samtidig sætter kursmålet på aktien til 73.300. Dermed tog APM revanche fra i går, hvor aktien måtte tage en stor del af faldet i C20 på sin kappe med et fald på 1,92 procent. Oticon op efter lancering af nyt produkt Aktier i William Demant steg 1,15 procent til 354,50 efter nyheden om, at William Demant Holdings Oticon lancerer et nyt high-end høreapparat ""Oticon Delta"" i marts, som er målrettet ""baby-boomer""-generationen, der defineres som aldersgruppen af 50-65 årige. Samtidig fastholder selskabet sine forventninger til resultatet for 2005 om en omsætning på 4,7 milliarder kroner og et driftsoverskud (EBIT) på 1,1 milliarder kroner, ligesom skønnet om at væksten i 2006 vil være på niveau med 2005 fastholdes. Flere mulige købere af Vestas En række internationale selskaber kan være interesserede i at købe vindmøllekoncernen Vestas til en pris helt op mod 200 kroner pr. aktie. Inden for vindindustrien er Mitsubishi og EHN Acciona de mest åbenlyse, mens Caterpillar og Doosan Heavy Industries stikker mest frem blandt kraftværksproducenter med ABB som outsider. Det vurderer analytiker Peter Rothausen fra investeringsbanken Carnegie i et notat. Vestas lagde godt ud, men tabte efter en halv times handel pusten. Aktien lå ved 9.30-tiden 1 procent lavere i 119,75. Sidepapirer fik blandet start Dantherm Holding måtte notere et fald på 8,3 procent til 128,00, efter at selskabet sent tirsdag nedjusterede forventningerne til indtjeningen i 2005. Nedjusteringen sker som følge af problemer i forbindelse med regnskabsafslutningen i Glenco A/S. Ringkjøbing Landbobank åbnede uændret i kurs 3160, da banken landede et resultat før skat på 361 millioner kroner i 2005 sammenlignet med 288 millioner kroner i 2004. For hele 2006 venter banken et resultat af den egentlige bankdrift på 325-340 millioner kroner. Biotekselskabet Pharmexa kunne bryste sig af en stigning på 2,7 procent til 26,50, efter at virksomheden har indsendt ansøgning til myndighederne om tilladelse til at starte fase III-forsøg med stoffet GV1001 til ikke-opererbare patienter med kræft i bugspytkirtlen i Irland.",2006-02-01T09:06:00+00:00,
https://www.dr.dk/nyheder/penge/aktierne-aabnede-stort-set-uden-bevaegelse,"Blandt de tyve største og mest handlede aktier på fondsbørsen kom Novo Nordisk skidt ud af starthullerne trods et opjusteret kursmål fra Citigroup, mens A.P. Møller-Mærsk (APM) og Vestas sørgede for en marginal stigning i C20 indekset på 0,06 procent til 392,73. Aktieboks: Udviklingen i OMXC20-indekset Aktier i APM steg 0,6 procent til 62.580, mens Vestas åbnede en procent højere i 114,50. Finanshuset Citigroup hævede tirsdag morgen sit kursmål på aktier i Novo Nordisk med 12 procent til 355 kroner. Det overhørte investorerne, der sendte medicinalaktien 0,6 procent ned i 346,50. Jyske Bank faldt marginalt Jyske Bank præsenterede tirsdag før fondsbørsens åbning regnskab for helåret 2005, der vidnede om en stigning i basisindtjeningen på 58 procent til 1,775 milliarder kroner. Analytikernes etimatet lød på 1,7 milliarder kroner. Jyske Bank venter, at basisindtjeningen vil falde i 2006. Banken pointerer dog, at den har oplevet en god begyndelse på 2006 med gunstige forhold. Det ventes ikke, at konverteringsomfang og handelsaktivitet på værdipapirer og valuta vil nå samme niveau som i 2005, ligesom konkurrencesituationen fortsat skærpes, konstaterer banken i regnskabet. Aktier i Jyske Bank åbnede 0,2 procent lavere i 310,50. Stilstand før årsregnskab Aktier i EDB-Gruppen åbnede uændret i 262,00 forud for selskabets helårsregnskabspræsentation senere tirsdag. Den Herning-baserede virksomhed opdaterede i januar forventningerne til 2005 til et overskud før skat på 55 millioner kroner. Hidtil har 2005-estimatet lydt på mindst 45 millioner kroner. Aktier i EDB-Gruppen steg mandag 1,2 procent til 262,00. Royal Unibrew-aktien gjorde ikke det store væsen af sig i tirsdagens tidlige handel og åbnede uændret i 568,00. Bryggerikoncernen behøver ikke at frygte for den muslimske boykot af danske varer. Alkoholfri øl fra Faxe Bryggeri synes at gå fri af den muslimske boykot, skriver Sjællandske. Faxe er markedsførende i Mellemøsten med blandt andet øllen Faxe Free, der eksporteres til Kuwait, Dubai, Bahrain, Oman og Yemen, men det danske bryggeri har endnu ikke mærket noget til ophidselsen over Jyllands-Postens tegninger af profeten Muhammed, oplyser kommunikationschef Christian Malling til Sjællandske.",2006-01-31T09:15:00+00:00,
https://www.dr.dk/nyheder/penge/topdanmark-i-ny-rekord-traekker-omxc20-frem,"Danske aktier fik en god start på torsdagen sammen med sine europæiske kollegaer, da investorerne blev inspireret af stærke omsætningstal hos den tyske industrigigant Siemens samt det franske forsikringsselskab AXA. Begge præsenterede pæne regnskaber tidligt i dag. Aktieboks: Udviklingen i OMXC20-indekset Herhjemme lå A.P. Møller-Mærsk (APM) og Vestas i spidsen for en stigning i C20 indekset på 0,5 procent til 386,86 godt hjulpet af ny rekord i Topdanmark-aktien. Topdanmark steg 1,8 procent til 614,00. Novo Nordisk og TDC trak ned i det samlede regnskab. Høje havnepriser gavner APM Aktier i APM steg 0,5 procent til 60.300 efter gårsdagens tab på en procent. Den britiske havneoperatør P&O Ports har godkendt det seneste bud fra Singapores PSA International på selskabet. Dermed bliver Dubai Port World (DP World), der først fremsatte et købstilbud på selskabet, tilsyneladende taber i budkrigen. PSA betaler i alt 3,55 mia. pund (38,6 mia. kr.) for P&O Ports, svarende til 470 pence pr. aktie, mens DP World havde budt 443 pence pr. aktie tilbage i slutningen af november. Budkrigen på P&O Ports har gennem den seneste tid givet et vist rygstød på kursen for A.P. Møller - Mærsk, da det har kastet lys over værdien af koncernens havneaktiviteter, samlet i APM Terminals. Aktier i Vestas fortsatte hvor de slap onsdag, og kunne notere en stigning på 1,9 procent til 108,75 i torsdagens første handel. Onsdag spåede den amerikanske vindenergi-organisation (AWEA), at 2006 vil blive endnu et rekordår for vindenergi. Afventer regnskab fra Glunz & Jensen Glunz & Jensen åbnede 0,53 procent lavere i 94,00 forud for sin halvårsregnskabspræsentation. For hele regnskabsåret 2005/06 venter ledelsen et EBITA-overskud før særlige poster på 25-30 millioner kroner, mens de særlige poster ventes at påvirke resultatet negativt med 25 millioner kroner grundet afvikling af britiske aktiviteter. Omsætningen ventes at blive cirka 450 millioner kroner. Aktier i Glunz & Jensen steg onsdag 2,2 procent til 94,50. Rockwool steg 0,64 procent til 627,00 forud for regnskabet fra franske Saint-Gobain. Saint-Gobain producerer byggematerialer og er konkurrent til Rockwools stenuldsprodukter med isoleringsmaterialet Glasuld.",2006-01-26T09:28:16+00:00,
https://www.dr.dk/nyheder/penge/danske-aktier-faar-taev-fra-morgenstunden,"Der blev som ventet delt øretæver ud på fondsbørsen i mandagens tidlige handel efter fredagens massive udsalg af aktier i USA. De cykliske aktier i A.P. Møller-Mærsk (APM) og DSV stod forrest i køen til den helt store rundbarbering, der med undtagelse af TDC sendte samtlige aktier i det toneangivende danske OMXC20 sydover. Aktieboks: Kursudviklingen for OMXC20-indekset DLH lyste op blandt sidepapirerne efter købet af schweiziske tt Timber Group, mens SAS kom i negativ fokus, da piloterne i SAS Danmark mandag morgen valgte at nedlægge arbejdet. APM og DSV åbnede 2,33 procent og 2,24 procent lavere i 58.700 og 786, og udgjorde sammen med Vestas og Coloplast bundproppen i C20 indekset, der ved 9.30-tiden lå 1,4 procent lavere i 379,12. Vestas ned efter analyse af selskabets økonomi Vestas-aktien åbnede 2,9 procent lavere i 101,25, da vindmøllekoncernen ifølge Jyllands-Posten sidder fast i en gældsfælde. Dansk Aktie Analyse har for Jyllands-Posten foretaget en analyse af Vestas, hvoraf det fremgår, at den danske vindmølleproducent har store økonomiske problemer, hvilket formentlig tvinger virksomheden til at skaffe kapital ved at udstede nye aktier. Novo mister marked i Japan Novo Nordisk er kommet i søgelyset hos Økonomisk Ugebrev. Medicinalkoncernen havde for få år siden 80 procent af det japanske insulinmarked, men i dag er markedsandelen reduceret til 75 procent. Det har presset Novo Nordisk til at fokusere på at få de nye produkter hurtigere ud på det japanske marked, skriver Økonomisk Ugebrev mandag. For eksempel har Novo Nordisk for nylig søgt de japanske myndigheder om tilladelse til at markedsføre midlet Levemir - tre år efter ansøgningen blev afsendt i USA. Aktier i Novo er til morgen faldet 0,73 procent til 338,50. SAS-strejke koster dyrt SAS kom i modvind med et fald på 1,71 procent til 86,00. Piloterne i SAS Danmark har valgt mandag morgen at nedlægge arbejdet i protest mod luftfartsselskabets planer om dels at afskedige piloter, dels at splitte selskabet op i mindre nationale selskaber. - Vi går ud fra som en selvfølgelighed i SAS' ledelse, at pilotforeningen respekterer den fredspligt, der er gældende, og at de derfor snarest genoptager arbejdet, siger Anne Bove, kommunikationschef for SAS Danmark, til RB-Børsen. Aktier i trælastkoncernen DLH steg 1,8 pct. til 850,00, efter at selskabet mandag morgen købte schweiziske tt Timber Group og betaler delvis med aktier. Købet ventes at øge EBIT (driftsresultatet) med cirka 75 millioner kroner på årsbasis, mens resultatet pr. aktie ventes at stige med 10 kroner.",2006-01-23T09:03:00+00:00,
https://www.dr.dk/nyheder/penge/amerikansk-rentemoede-sender-danske-aktier-op,"Det danske aktiemarked lægger som ventet rigtigt stærkt ud her til morgen og følger en positiv stemning i resten af Europa. Aktieboks: OMXC20 Markedet nyder godt af solide stigninger i USA tirsdag aften, da referatet af det seneste rentemøde i Federal Reserve skabte håb om, at perioden med renteforhøjelser lakker mod enden. Herhjemme krydser C20 atter niveauet 400 efter et plus på 0,98 procent til 402,46. A.P. Møller - Mærsk A og B bidrager med stigninger på godt 1 procent til henholdsvis kurs 65.600 og 67.400. Fremgangen er dog bredt funderet med stigninger i 19 af de 20 aktier i det toneangivende indeks - kun ØK skiller sig ud med en flad åbning. Novo stiger efter positiv undersøgelse Der er godt nyt til diabetikere og insulinproducenter verden over. En storstilet, uafhængig undersøgelse fastslår, at intensiv diabetesbehandling stort set halverer risikoen for, at type 1 diabetikere udvikler hjerte-kar-sygdomme. - Med denne undersøgelse er der ikke længere argumenter mod, at insulin ikke skal bruges så ambitiøst som muligt. Selvfølgelig har det her positive forretningsmæssige konsekvenser for Novo Nordisk og vores kollegaer i industrien, men allervigtigst er det for patienterne, siger forskningsdirektør i Novo Nordisk, Mads Krogsgaard Thomsen, til nyhedsbureauet Direkt. Novo Nordisk handles 1,1 procent højere i kurs 'Fast track'-status sender Genmab fire procent op Genmab viser ligeledes gode takter fra morgenstunden med en stigning på 4 procent til kurs 142. Biotekselskab oplyste sidst på handelsdagen tirsdag, at det har opnået 'fast track'-status på HuMax EGFR til behandling af refraktær hoved- og halscancer hos de amerikanske sundhedsmyndigheder, FDA. - Det er en opmuntrende nyhed, men en 'fast track'-status garanterer i sig selv ikke en hurtigere adgang til markedet. Det garanterer ikke fordele i forhold til konkurrenterne, men der er potentielle fordele i forhold til, hvor hurtigt myndighederne vurderer en ansøgning, sagde Sally Bennett fra ING Markets til nyhedsbureauet Direkt. B&O har succes med fladskærme Bang & Olufsen kan slet ikke følge med kundernes efterspørgsel på koncernens nye fladskærmsfjernsyn til over 80.000 kroner stykket. Til de danske B&O-forhandlere er der nu en leveringstid på mindst halvanden måned fra fabrikken i Struer, skriver Børsen. B&O stiger 4 procent til kurs 702. SAS slækker på lavprisgarantien. Mange af SAS' fly er nu så fyldte, at det kniber med at få plads til alle. Flyselskabet vil dog ikke lukke lavprispassagererne ind på de mest populære afgange, skriver Jyllands-Posten. SAS åbner 1,8 procent højere i kurs 85.",2006-01-04T08:41:00+00:00,
https://www.dr.dk/nyheder/penge/nordea-topchef-massiv-fyringsrunde-skal-foregaa-over-tre-til-fire-aar,"Nordea skal for alvor ind i den nye digitale tidsalder, og det betyder, at 4.000 ansatte og 2.000 konsulenter kommer til at forlade den nordiske storbank. Det fortæller Nordeas topchef, Casper von Koskull på et pressemøde i Stockholm. - Disse nedskæringer er en transformation mere end noget andet. Det handler om, at vi skal udvikle en model, som skal være meget mere digital, og vi skal centralisere nogle områder, siger han. Den store sparerunde skal foregå over de næste tre til fire år, siger von Koskull på pressemødet. - Vi har investeret mere de seneste år, end vi har gjort nogen sinde før. Det har ført til, at vi har øget vores udgifter. De næste tre år vil vi nedbringe vores udgifter. Det vil føre til færre mennesker, fordi vi opererer på en ny måde, siger han og pointerer, at han regner med, at flere banker vil gå samme vej og nedbringe antallet af medarbejdere i den kommende tid. Den digitale udvikling er dog allerede på heftig fremmarch. Nordea har nemlig i september introduceret en såkaldt chatbot, der har svaret på 10.000 spørgsmål fra kunderne. Og i december tager man en robot-rådgiver i brug, der kan give investeringsråd til kunderne, når de har brug for det. Det betyder, at man kan skære flere stillinger væk, men samtidigt gør det også plads til nye kompetencer i virksomheden. - I den her periode, hvor vi afskediger medarbejdere, så rekrutterer vi også medarbejdere på andre områder. Områder, vi ikke har haft før, siger Casper von Koskull. Han har sammen med den resterende del af ledelsen udpeget hvilke områder, hvor der skal spares, og det skal nedbringe omkostningerne med omkring en milliard euro (7,46 milliarder kroner) FAKTA OM NORDEA Nordea har i alt 31.918 ansatte. Er til stede i 17 lande, herunder Danmark, Finland, Norge og Sverige. Er den tredjestørste virksomhed i Norden og blandt de ti førende banker i Europa målt på markedsværdi Nordeas overskud efter skat i tredje kvartal lød på 1090 millioner euro, hvilket er 58 millioner euro færre end i tredje kvartal 2016. Kilde: Nordea Hårdt ramt på børsen Nordea kom tidligere i dag med sit regnskab for tredje kvartal i år, hvor de meldte ud, at 6.000 medarbejdere skulle forlade i koncernen, som pt. opererer i 17 lande. Det skyldtes blandt andet, at Nordeas overskud var fem procent lavere i dette kvartal sammenlignet med samme kvartal sidste år. Overskuddet var dog stadig over en milliard euro. Nordeas pressechef, Stine Wind, fortalte, at fyringerne ville ramme alle dele af virksomheden, men at man endnu ikke kan sige, hvor mange danske medarbejdere, der skal se som om efter et nyt job. På pressemødet forsikrer Casper von Koskull, at Nordea stadig er en nordisk bank, og at man stadig vil være i både Danmark, Norge, Finland og Sverige. - Vi er en nordisk bank, og det vil vi fortsætte med at være, siger han. Udmeldingen fra Nordea har sendt aktien i blodrøde tal fra morgenstunden på den danske fondsbørs. Efter få minutters handel på fondsbørsen falder Nordea-aktien med 3,9 procent til 79,30 kroner og placerer sig dermed i bunden af C20 Cap-indekset. Sådan vil Nordea nedbringe omkostningerne I alt er det ledelsens forventning, at man kan spare 900 millioner euro på en række områder. 250 millioner euro skal findes ved at nedlægge flere filialer og i stedet afholde flere digitale kundemøder via internettet. Man kan videre finde 150 millioner euro ved at automatisere og centralisere kreditgivningen. Og så er der 400 millioner euro at hente ved at indføre en højere grad af fælles it-platforme og dermed mindre kompleksitet i it-strukturen.",2017-10-26T07:20:00+00:00,
https://www.dr.dk/nyheder/penge/ekspert-kinas-voldsomme-aktiedyk-kan-traekke-verdensoekonomien-ned,"Det er dage som mandag, hvor det bare gør rigtig ondt at handle med aktier i Kina. Det kinesiske aktiemarked har nemlig oplevet det største dyk på en enkelt dag siden 2007, da det toneangivende Shanghai Composite-indeks faldt med hele 8,5 procent. Seniorstrateg med fokus på finansielle markeder Tine Choi Danielsen fra Nordea fortæller, at det kan få stor betydning for verdensøkonomien, at en af verdens største vækstmotorer hoster. - Hvis den kinesiske vækst sætter sig, så vil det trække det øvrige Asien - og også resten af verdensøkonomien - med sig ned, siger hun til DR Nyheder. Hvad betyder det i Europa? Ifølge afdelingschef i Sydbank Ole Kjær Jensen var mandagens dyk på det kinesiske aktiemarked så massivt, at de europæiske aktier ikke kunne undgå også at blive påvirket. På det danske marked faldt C20 Cap-indekset og lukkede 2,2 procent lavere. - Der er stor nervøsitet på det kinesiske aktiemarked, og det har påvirket hele markedet i Europa, da der er blevet skabt usikkerhed omkring den globale vækst, og det går hårdt ud over aktierne, siger han til Ritzau. Hvorfor falder de kinesiske aktier? Den Internationale Valutafond (IMF) har for nylig været på banen med en anbefaling om, at Kinas regering afvikler nogle af de tiltag, den har lanceret for at understøtte aktiemarkedet. Det har ifølge Tine Choi Danielsen skabt nervøsitet blandt investorerne. Samtidig kom der fredag en såkaldt tillidsindikator fra Kina, som landede under grænsen for, hvornår en økonomi er i fremgang. Mandag fulgte et nedslående nøgletal, der viste, at industrivirksomhedernes overskud faldt med 0,3 procent i juni. - Det har aflejret sig i, at der er bekymringer omkring vækstudsigterne i Kina, og derfor er aktiekurserne også faldet, siger seniorstrategen til DR Nyheder. Hvem har en finger med i spillet? Tidligere på året strammede regeringen lovgivningen, så investorer ikke må sælge aktier, hvis de har mere end fem procent af aktierne i en virksomhed. Ifølge senioranalytiker Amy Yuan Zhuang fra Nordea Markets, der har særligt fokus på økonomier i Asien, tyder dykket derfor på, at små kinesiske investorer er gået i panik. - Så det må i første omgang være de små investorer, der sælger. De har set, at over de seneste to uger er aktieindekset steget pænt. Så de kan vurdere, at det er nu, de kan få det bedste udbytte eller lide det mindste tab, siger Amy Yuan Zhuang til Ritzau. Hun beskriver de små investorer som nogen, der har det med at hoppe med på tendenser, og som er særligt påvirkelige, da de ikke laver baggrundstjek på deres investeringer: - De kan finde på at investere i aktier på grund af for eksempel talovertro. At handle aktier på kinesisk betyder direkte oversat at spille på aktier. Hvor alvorligt er det? Trods mandagens dyk er der dog ikke nødvendigvis grund til at råbe vagt i gevær over kursfaldene endnu, vurderer seniorstrateg Tine Choi Danielsen: - Det er stadigvæk småting i forhold til de kursstigninger, vi også har oplevet over de seneste tolv måneders tid i Kina. Hvad kan rette op på markedet? Ifølge Tine Choi Danielsenskal der nogle bedre væksttal til, hvis markedet skal rette sig. Samtidig ventes de kinesiske myndigheder at gøre alt for at sikre, at de i år indfrier målet om en vækst på syv procent. - Når aktiekurserne falder, eller der kommer nogle lidt svage økonomiske nøgletal, så opstår der en forventning om, at regeringen vil øge stimulanserne for netop at sikre, at aktiviteten ikke falder ned i et hul, siger hun. Den vurdering deler senioranalytiker Amy Yuan Zhuang. Hun finder det usandsynligt, at regeringen ikke griber ind ved eksempelvis at suspendere dele af handlen og presse statslige institutioner til at købe aktier frem for at sælge. - Jeg tvivler på, at de kan tillade lige så store fald i morgen, fordi det fuldstændigt vil underminere de små investorers tillid, siger hun.",2015-07-28T04:55:00+00:00,
https://www.dr.dk/nyheder/penge/aktieamatoer-har-tjent-nok-til-et-nyt-hus,"Når 60 årige Lone Philipsen tænder op for en kop formiddagskaffe og den bærbare computer, er det ikke strikopskrifter, stavgang eller andre klassiske pensionistsysler, hun søger efter. Hun stryger derimod ind på C20-indekset for at se, hvordan aktiekurserne udvikler sig. Hun læser flittigt aktienyheder på Euroinvestor, og hun følger med i nyhedsstrømmen på erhvervssiderne på internettet. - Når jeg har så mange aktier, er det med høj risiko, og så skal man have fingeren på pulsen hele tiden, siger Lone Philipsen. Det går bekymrende godt Lone Philipsen er bidt af en gal fritidsaktionær, og har en efterhånden ret betydelig aktieportefølje med seks depoter, der tæller både pensionsdepoter, børneopsparing og to åbne depoter. I de sidste tre år er det gået rigtig godt for hendes aktier. Sidste år fik hun et afkast på 16 procent, og i år kan hun foreløbig se frem til et afkast på 18 procent. - Det går godt - næsten for godt. Det går faktisk så godt, at man nogle gange kniber sig selv i armen og tænker, hvor længe kan det blive ved. De sidste tre år har været helt imponerende med rigtig gode afkast. Aktier betaler rejser Lone Philipsen bor i et hus i Viborg sammen med sin mand. Hun har fået lov til at investere en del af hans formue, og det er faktisk gået så godt, at der er råd til at bygge et helt nyt hus nu. - Aktierne betaler ikke hele huset, men det er et godt tilskud, siger hun. I år rækker aktiesalget også til en rejse til Nordkap, og næste år står der Alaska på rejsemenuen. - Jeg synes, at det er dejligt, at man kan rejse det, man gerne vil, og at man kan give børnebørnene lidt ekstra. Bekymring for aktieboble Aktiemarkederne i Danmark og i Europa har læge haft det godt. Faktisk stiger aktierne så meget, at ATP's administrerende direktør Carsten Stendevad har udtrykt bekymring for et kraftigt aktiefald overfor DR Nyheder, fordi aktiemarkederne er ude af trit med virkeligheden. De danske aktier er steget med 30 procent siden nytår. Det er en meget stor stigning, der kan være et et tegn på, at vi er på vej ind i en aktieboble med deraf følgende fare for, at boblen springer, og aktiekurserne rasler ned igen. Sælg i tide Lone Philipsen deler ATP-direktøren bekymring, og er beredt på dårligere tider. - Jeg kan godt have en frygt for, hvor længe det bliver ved. Når man ser på udviklingen på C20, kan det ikke vare ved. Det kommer til at gå nedad igen, og så må man være klædt på til det og være forberedt på at sælge ud. En af de store faldgruber som aktionær er ikke at få solgt i tide, så man ender med et tab. Lone Philipsen forsøger hele tiden at være bevist om faren. - Problemet i opgangstider er, at det er pokkers svært at sælge, for man tror jo hele tiden, at der er lidt mere rundt om hjørnet. Svigerfar vækkede aktiedyret Lone Philipsen har fik sin interesse for aktier igennem sin svigerfar, der brugte en stor del af sit liv på at sælge og købe aktier. Børn og børnebørn fik altid aktier i jule- og fødselsdagsgaver. Interessen smittede af på Lone Philipsen, der kastede sig over aktiemarkederne i 2006. Hun køber primært danske aktier, og er aktiv i den midtjyske afdeling af Dansk Aktionærforening. Hendes råd til nye fritidsaktionærer er at følge godt med nyhedsstrømmen for erhvervsstof, og så kan det være en god idé at investere igennem en investeringsforening. - Jeg går kun efter sikre papirer - jeg kaster mig ikke ud i noget, som jeg ikke ved noget om.",2015-04-16T11:08:00+00:00,
https://www.dr.dk/nyheder/penge/onsdagens-aktier-flad-stemning,"De europæiske aktiemarkeder lå moderat højere det meste af onsdagen, men stemningen blev holdt nede af de amerikanske indeks, som indledte onsdagen i negativt terræn. De amerikanske aktier rettede sig frem mod lukningen på det danske marked, men det var ikke helt nok til at reducere kursfaldende, som skyldtes fortsatte uroligheder og nervøsitet i finansektoren. De store europæiske indeks lå i dansk lukketid med moderate stigninger, mens C20 lukkede fladt i 408,5. De danske banker lukkede med solide fald, da nervøsitet og usikkerhed fortsat prægede den finansielle sektor. Verdens største bankkoncern, Citigroup, faldt 0,4 pct. til 17,1 dollar oven på anbefalinger fra Goldman Sachs til investorerne om at sælge ud af Citigroup-aktier og købe Morgan Stanley-aktier i stedet for. Samtidig kan fremtiden for realkreditinstitutionerne Fannie Mae og Freddie Mac med yderligere kapitaltilførsel fra staten afhænge af deres evne til at tilbagebetale gæld i form af obligationer til en værdi på 223 mia. dollar. Danske Bank, Nordea og Jyske Bank lukkede med fald på omtrent 2 pct. SAS-aktien styrtdykkede med 6,1 pct. til 35,2, efter en alvorlig ulykke med et Spanair fly, med 160 passagerer ombord. Desuden har bestyrelsesformand Fritz H. Schur sagt til Dagbladet Børsen, at trods et fald i olieprisen fra 147 dollar til 112 dollar pr. tønde siden juli, bløder bundlinjen, og olieprisen skal længere ned for at koncernen opnår overskud.. Forventningerne til helårsresultatet for 2008 blev fastholdt med en omsætningsprognose på 180 mio. kr. og et underskud før skat i størrelsesordenen 225 mio. kr. i 2008. D/S Norden faldt 3,8 pct. til 454 efter at have startet dagen med en 3 pct. stigning, oven på halvårsregnskabet inden markedsåbning. Driftsindtjeningsfremgangen (EBIT) kom ind på 57 pct. til 299 mio. dollar i 1. halvår, imens omsætningen steg 102 pct. til 2,23 mia. dollar. Norden opjusterede forventningerne til 2008 med 65 mio. dollar til at blive i niveauet 950-1.030 mio. dollar inkl. skibsavancer samt kursreguleringer. Produkttankrederiet D/S Torm blev løftet 1,8 pct. til 166, efter at have aflagt halvårsregnskab inden åbning. Regnskabet viste en solid driftsindtjeningsvækst (EBIT) til 220 mio. dollar fra 104 mio. dollar, hvilket var bedre end ventet. Indtægterne steg til 542 dollar, hvilket var lidt svagere end ventet. D/S Torm fastholdte prognosen fra august på en stigning til 355-370 mio. dollar i overskuddet i 2008. Royal Unibrew lukkede 2,9 pct. højere i 494. Koncernen fik op mod mandagens halvårsregnskab opjusteret sin anbefaling af finanshuset Capinordic fra ""hold"" til ""køb"" med fastholdt kursmål på 585 kr. Auriga, der fremlagde halvårsregnskab kort efter markedsåbning, lukkede 5,8 pct. lavere i 185,5. Koncernen, som er moderkoncernen til Cheminova, viste solide vækstrater, men årsprognoserner bliver fastholdt. Både top- og bundlinjen ligger over analytikernes forventninger, men enkelte analytikere havde håbet på endnu en opjustering af årsprognoserne, som blev hævet for blot to måneder siden.",2008-08-20T15:21:34+00:00,
https://www.dr.dk/nyheder/penge/mandagens-aktier-norden-og-torm-i-optur,"Rederierne var i front i mandagens handel, og både D/S Norden og Torm så solide kursstigninger. Samtidig havde en positiv stemning bredt sig over det danske C20-indeks, der blev løftet 0,6 pct. til 417,1. - Rederierne lagde godt fra kaj efter D/S Torms opjustering, og D/S Norden fik gode ord med på vej. GN og William Demant har været i fokus, og investorerne afventer torsdagens regnskaber fra dem. Finansaktierne er præget af den gode udenlandske stemning, men her hjemme blev det til en skuffende nedjustering fra Alm. Brand, udtalte afdelingschef for skandinaviske aktier Ole Kjær Jensen til RB-Børsen. D/S Torm steg 8,9 pct. til 166. Produkttankrederiet hævede dets overskudsprognose til 355-370 mio. dollar før skat fra 295-315 mio. dollar. Opjusteringen havde afsæt i den positive udvikling i produkttankaktiviteterne samt integrationen af opkøbte OMI og FR8. Det er især rederiets MR-tankskibe, der har tjent mere ind end ventet ved at sejle benzin til USA og dieselolie fra USA, fortalte direktør Klaus Kjærulff. D/S Norden havde ligeledes en god handelsdag og lukkede 6,2 pct. højere i kurs 418,5. Selskabet fik mandag løftet sit kursmål af Danske Bank til 575 fra tidligere 540. Samtidig ændrede banken også sin anbefaling til ""køb"" fra ""reducer"". A.P. Møller-Mærsk lukkede, trods pæne stigninger i resten af C20, 0,6 pct. lavere i 51.300. Alm. Brand lukkede 6 pct. lavere i 189, efter have aflagt halvårsregnskab, hvor resultatet kom skuffende ind på 105 mio. kr. før skat, hvilket næsten er en femtedel af samme periode sidste års resultat. Helårsforventningerne blev også markant nedjusteret. Koncernen er hårdt ramt af den seneste tids negative udvikling på de finansielle markeder, og resultatet er ramt af 300 mio. kr. kurstab på værdipapirer. Amagerbanken steg 6,9 pct. til 156. Banken aflagde halvårsregnskab, der var med til at udbygge den i forvejen solide 4 pct.s fremgang. Amagerbanken har været aktuel med et såkaldt ""preview"", så regnskabet bød ikke på nogle overraskelser, og helårsforventningerne blev fastholdt. FLSmidth lukkede 0,2 pct. højere i 4136. FLS-kunden Lafarge planlægger at investere 1 mia. dollar i sine indiske aktiviteter. Koncernen vil åbne 3 nye fabrikker i Indien, der alle skal producere i omegnen af 2,5 mio. tons om året, og meddeler samtidig, at produktionen fra dets 3 allerede eksisterende fabrikker skal udvides til 12 mio. tons årligt. DSV endte 0,2 pct. lavere i 102,3. Konkurrenten TNT fik en stabil kursrutschetur efter opkøbsspekulationer og afvisning deraf. TNT-aktien steg mandag morgen godt 6 pct., efter at Sunday Telegraph skrev, at der er opkøbsforhandlinger mellem TNT og amerikanske UPS. Ved middagstid vurderede amerikanske UPS over for Reuters, at et opkøb af TNT vil devaluere UPS-aktien, hvilket medførte en 10 pct. kurstilbagegang for TNT, der nu ligger 0,1 pct. lavere i 25,35 euro. Bang & Olufsen, som senere i denne uge fremlægger regnskab, har fået sit kursmål hos Danske Bank sænket til 310 kr. per aktie og fastholder sin ""køb""-anbefaling. Aktien steg 2,6 pct. til kurs 235.",2008-08-11T15:23:10+00:00,
https://www.dr.dk/nyheder/penge/god-start-paa-dagen-danske-aktier,"Rederiaktierne kom godt fra start, og understøtter C20-fremgangen på 1,5 procent til 448,13. De tre store europæiske indeks ligger med mere moderate stigninger. Investorerne afventer eftermiddagens regnskab fra den amerikanske investeringsbank Goldman Sachs. - Den positive stemning tager udgangspunkt i den seneste fremgang i de amerikanske futures, og APM giver C20 et ekstra løft, udtaler Head of Sales Trading Mads Zink fra Danske Bank til RB-Børsen. Mærsk får anbefaling A.P. Møller - Mærsk: Investeringsbanken Carnegie hæver sin anbefaling af aktierne i A.P. Møller - Mærsk til det positive ""outperform"" fra den negative anbefaling ""underperform"". Kursmålet hæves samtidig til 75.000 fra tidligere 70.000 kroner. I mandagens sene handel hævede Danske Equities sin anbefaling på APM-aktien til ""akkumuler"" fra ""hold"". A.P. Møller - Mærsk åbner 3,1 procent højere i kurs 59.500. Produkttankrederiet D/S Torm hæver forventninger til indtjeningen i 2008, hvilket skyldes en bedre end ventet udvikling i indtjeningen i andet kvartal. D/S Torm venter nu et overskud på 275-295 millioner dollar i 2008, hvor den tidligere prognose lød på 250-275 millioner dollar. D/S Torm-aktien stiger 5,0 procent til kurs 168,5. Bedre end forventet - Det går godt for vores produkttankskibe, og andet kvartal har været bedre, end vi har forventet. Tankskibsmarkederne har generelt oplevet et opsving på markederne, og så har vi været heldig og haft en dygtig positionering af vores flåde, siger Klaus Kjærulff til RB-Børsen. Pareto-analytiker Ole-Richard Hammer udtaler til den norske Finansavisen, at han venter stigninger i produkttankraterne, efter at Saudi-Arabia ventes at øge olieproduktionen. - Jeg venter et produktionsløft på 0,2-0,5 millioner tønder om dagen, og effekten på tankmarkedet kan blive betydelig, pointerer Ole-Richard Hammer. Tørlastrederiet D/S Norden stiger 3,1 procent til kurs 533. Den amerikanske konkurrent Genco Shipping & Trading har forøget sin skibsflåde med 20 procent efter købet af tre capesize og tre handysize skibe for 530 millioner dollar. Lundbeck stiger også Lundbeck stiger 3,4 procent til 123,5 efter mandagens fremgang på 3,5 procent Den franske storbank Exane BNP Paribas har hævet sin anbefaling af aktierne i medicinalkoncernen Lundbeck til neutral fra underperform, skriver AFX. DSV åbner 2,6 procent højere i kurs 120,5. Efter lukketid afviste DSV at kommentere mandagens rygter om et muligt gigantopkøb. I markedet florerer rygter om, at DSV arbejder på et gigantopkøb af belgiske ABX Logistics, som er ejet af den britiske kapitalfond 3i Group. DSV og en kinesisk konkurrent kæmper om opkøbet ifølge rygterne. - Rygterne om DSV tog til i mandagens handel. Et DSV opkøb af ABX Logistics vil være klart positivt for DSV, hvis prisen er rigtig, vurderer Head of Sales Trading Mads Zink. Carlsberg åbner 1,4 procent højere i kurs 505. Bryggeriet vil bruge 1 milliarder kroner på standardiseringen af forretningen. Når programmet er implementeret ventes det at give årlige besparelser på 700 milliarder kroner Det sker efter opkøbet af andelen i Scottish & Newcastle. Bloomberg News skriver, at Carlsberg vil lukke bryggerier i Vesteuropa.",2008-06-17T09:04:10+00:00,
https://www.dr.dk/nyheder/penge/fredagens-aktier-usa-tal-trak-op,"Torsdagens amerikanske optur smittede af på de europæiske markeder, der fra åbning alle lå i positivt terræn. Ved eftermiddagstid blev den amerikanske arbejdsløshedsrapport offentliggjort, hvor tallene overraskede markedet positivt og skabte yderligere kursstigninger. C20 lukkede 0,9 pct. højere i 431,03. - Det har været en positiv dag lige fra åbning, hvor stemningen var præget af torsdagens amerikanske optur. At der så ved eftermiddgstid kom amerikanske arbejdsløshedstal, som var bedre end ventet, var kun med til at hive markedet yderligere op. Det er specielt finansaktierne, som var på spring, efter at den amerikanske storbank Citigroup i onsdags sikrede sig endnu et kapitalindskud, udtalte afdelingschef for skandinaviske aktier Ole Kjær Jensen fra Sydbank. Nordea lagde sig i front for de danske bankaktier med en stigning på 4,4 pct. til kurs 82,8. Men også Danske Bank og Sydbank oplevede medgang på henholdsvis 2,4 pct. til 169,8 og 2,5 pct. til kurs 184. Den største stigning i C20-regi skulle findes hos FLSmidth som steg 4,2 pct. til 527. Men også William Demant Holding, steg 3,7 pct. til 394, og Novozymes lukkede 3,9 pct. højere i 454. Novozymes-aktien har været godt kørende siden sidste uges regnskabsaflæggelse, men ellers var stigningerne uden de store selskabsspecifikke nyheder. - Den positive tendens på markederne kan være med til, at investorerne vælger at hoppe over i de mere cykliske aktier, sagde Ole Kjær Jensen. Carlsberg steg 1,9 pct. til 650. JP Morgan ser positivt på Carlsberg, hæver sit kursmål på Carlsberg til 830 fra 808, og gentager købsanbefalingen ""Overvægt"". JPMorgan vurderer, at Carlsbergs mellemfinansiering til opkøbet af Scottish & Newcastle løber til 4. kvartal for 2008 og ser derfor først den store aktieemission i 2. halvår 2008. Finanshuset vurderer, at emissionskursen på de nye Carlsberg-aktier sælges med en rabat på 20 pct. i forhold til den nuværende kurs. Jyske Bank er overbevist om, at Novo Nordisk vil komme med flere opjusteringer af årsforventningerne i løbet af indeværende år. Det skrev banken i et notat. Medicinalanalytiker Peter B. Andersen peger på et overraskede positivt første kvartals regnskab. Han fastholder ""akkumuler""-anbefaling på aktierne i Novo Nordisk, og noterede, at Jyske Bank har højere forventninger til selskabets diabetesforretning end markedet generelt. Novo Nordisk var en af de få negative aktier i fredagens ellers positive marked og faldt 1,8 pct. til 323. Vindmøllekoncernen Vestas vil få rigtig svært ved at leve op til sine egne ambitiøse vækstmål i det næste par år. De massive vækstrater i vindmølleindustrien skaber knaphed på en række afgørende nøglekomponenter. Vestas offentliggør torsdag den 8. maj sit regnskab for årets første kvartal, og her vil den knappe forsyningssituation atter være i fokus. - Det afgørende i kvartalsregnskabet for første kvartal vil være en opdatering omkring, hvordan Vestas håndterer de meget høje vækstrater især i forhold til forsyningskæden, påpegede analytiker Pierric Masson fra den hollandske storbank ING. Vestas faldt 1,5 pct. til kurs 516.",2008-05-02T15:18:15+00:00,
https://www.dr.dk/nyheder/penge/aktier-maersk-og-danske-bank-trak-ned,"Den negative stemning, som plagede de europæiske børser, fortsatte hen mod dansk lukketid. De tre storbørser lå med fald på 0,7 - 1,1 pct., mens C20 endte tirsdagen 0,4 pct. lavere i 436,86. Det var specielt A.P. Møller - Mærsk og Danske Bank, som satte et negativt aftryk på markedet. A.P. Møller - Mærsk oplevede en modgang på 2,2 pct. til kurs 52.300 uden de store elskabsspecifikke nyheder. Danske Bank fik tirsdag morgen sænket sin anbefaling til ""underperform"" fra ""outperform af det franske finanshus Cheuvreuax. Finanshuset vurderer, at Danske Bank vil have svært ved at nå sine fremsatte finansielle mål for 2008. Danske Bank endte 1,3 pct. lavere i 178,3. Bang & Olufsen var tirsdag aktuel med regnskab for tredje kvartal. Jyske Bank fastholder sin anbefaling ""Akkumuler"" af aktien, selvom omsætningen var faldet mere end banken - og markedet - havde ventet. - B&Os regnskab for tredje kvartal vidnede om en generel tilbagegang på selskabets hovedmarkeder. B&O har været ramt fra to sider de seneste måneder. Dels er B&O et konjunkturfølsomt selskab, som rammes hårdt af en generel økonomisk konjunkturnedgang, ligesom B&O's seneste produktlanceringer ikke har levet op til selskabets forventninger. B&O har valgt at fastholde et højt aktivitetsniveau på udviklingsområdet, hvilket forhåbentligt vil resultere i innovative produktlanceringer fremadrettet, konstaterer analytiker Rune Møller. B&O fik et løft lige efter regnskabet på 4,5 pct. men endte tirsdagen 2,1 pct. højere i 322,5. Antallet af diabetikere forventes at være steget med 54 pct. til 2025. Det vurderer The International Diabetes Federation (IDF). Sammenslutningen vurderer, at der vil være 350 mio. diabetikere på verdensplan i 2025, mens tallet i dag ligger omkring 246 mio. I Danmark vil over en halv million danskere have diagnosen diabetes, hvilket er over dobbelt så mange som i dag. Novo Nordisk oplevede tirsdagens største stigning i C20-regi og lukkede 3 pct. højere i 347. Det franske statsejede jernbaneselskab SNCF må foretage flere opkøb for at nå sit mål om at blive en af verdens fem førende fragtselskaber i 2012. DSV ville passe godt ind i SNCF (Geodis)nuværende aktiviteter med sin stærke tilstedeværelse i Nordeuropa (Skandinavien, Tyskland og Storbritannien). Det er vurderingen fra Danske Markets. Udsigten til en offentligt finansieret opkøbsrunde vurderes positivt, at kunne påvirke eventuelle konsolideringsdrøftelser i industrien i de kommende måneder. DSV faldt 1,6 pct. til kurs 108. Mere effektiv produktion og markedsføring kan blive gevinstenfor de danske enzym-giganter Dansico og Novozymes, når EU-parlamentet efter planen godkender ensrettede retningslinjer for europæiske enzymproducenter til sommer. - Det vil blive en fordel for Novozymes og Danisco, at mindre producenter nu skal leve op til de samme krav, som producenterne allerede gør i Frankrig og Danmark, siger chefkonsulent i Dansk Industris fødevareafdeling Tanja Buch-Weeke. Danisco faldt 0,3 pct. til kurs 331,5, mens Novozymes endte 0,4 pct. lavere i 421.",2008-04-08T15:28:00+00:00,
https://www.dr.dk/nyheder/penge/aktier-daarlige-nyheder-fra-usa-praegede-markedet,"Dagens handel var præget af udefrakommende nyheder. De europæiske børser ventede spændt på de amerikanske inflationstal, som var mere positive end analytikerne havde ventet og med til at skabe en positiv stemning. Senere kom nyheden om, at den amerikanske investeringsbank Bear Stearns får økonomisk hjælp fra JP Morgan og centralbanken, hvilket sendte aktien ned med mere end 40 procent Det ramte den globale aktiestemning og C20 lukkede fredag 0,4 procent lavere i 411,78. - De amerikanske forbrugerpriser var med til at skubbe markederne i plus. Men nyheden om Bear Stearns udviklede sig til, at markederne igen gik i minus. Det er et utroligt nervøst og volatilt marked, og de ting, vi ser i USA, er ganske alvorlige, udtalte afdelingschef for skandinaviske aktier hos Sydbank, Ole Kjær Jensen. Negativ reaktion på banknyhed Nyheden om Bear Sterns forplantede sig også negativt på de danske finanshuse. Danske Bank endte 1,3 procent lavere i 170,5, mens Nordea lukkede 1,8 procent lavere i kurs 70,3. Bang & Olufsen nedjusterede markant, hvilket er den anden nedjustering fra selskabet inden for tre måneder. Bang & Olufsen endte 12,7 procent lavere i kurs 268, efter at have dykket godt 25 procent Nedjusteringen skyldes den vanskelige situation i USA og flere europæiske lande. Selskabet skriver, at detailhandelen opleves som meget uforudsigelig. Vi skal blot tilbage til den 9. januar 2008 for at finde forrige nedjustering fra Bang & Olufsen. Carlsberg kommer gradvist tættere på den endelige overtagelse af det russiske guldæg BBH. For nylig godkendte EU's konkurrencemyndigheder Carlsbergs køb af Scottish & Newcastle (S&N) og fredag fulgte de russiske konkurrencemyndigheder så trop. De russiske myndigheder skulle efter sigende have sagt god for Carlsbergs fulde overtagelse af BBH. Carlsberg endte 0,9 procent lavere i 583. Rygter om sælg til Mærsk Nyhedsbureauet Dow Jones skrev fredag morgen, at unavngivne kilder ser et salg af Hapaq-Lloyd til Mærsk-lines Singaporebaserede konkurrent Neptune Orient Lines. Salget vil formentlig indbringe 6-7 milliarder dollar. A.P. Møller - Mærsk-aktionærerne kan se frem til et ujævnt forår, påpeger Danske Equities. Banken fastholder sin hold-anbefaling og et kursmål på 59.000 kroner af aktierne i A.P. Møller - Mærsk efter torsdagens årsregnskab. Rederiet faldt 0,2 procent til kurs 49.300. D/S Torm steg voldsomt oven på regnskabet for 2007 og endte 7,3 procent højere i 140. Rederiet Torm venter markant fremgang i 2008. Torm venter et overskud før skat på 210-230 millioner dollar eksklusive salg af skibe, mens det i 2007 lå på 161 millioner dollar, når der ses bort fra indtægterne fra salget af Torms aktiepost i Norden. Overskuddet i 2007 var på linje med forventningerne. William Demant endte 1 procent højere i kurs 361,5. Den schweiziske investeringsbank Credit Suisse har sænket kursmålet på William Demant til 430 kroner i forhold til tidligere kursmål på 545 kroner Også GN Store Nord fik sænket sit kursmål af Credit Suisse til 23 kroner fra 25 kroner GN Store Nord lukkede 6,3 procent lavere i kurs 22,3.",2008-03-14T16:24:48+00:00,
https://www.dr.dk/nyheder/penge/danske-aktier-holder-skansen-2,"Det danske C20-indeks åbnede med et mindre fald, men har siden rettet sig og ved ti-tiden ligger indekset for de 20 største danske aktier 0,1 procent højere i 426,42.Aktieboks: C20-indekset - C20 er nu steget med godt 11 procent siden vi så bunden for to uger siden, og vi vil sandsynligvis opleve lidt gevinsthjemtagning efter den stigning, udtaler Head of Sales Trading Mads H. Zink fra Danske Bank til RB-Børsen. Vestas holder skansen Vestas åbner 0,8 procent højere i kurs 540 efter mandagens optur på 7,7 procent. Tirsdag morgen gentager Alm. Brand Markets sin købsanbefaling på Vestas og hæver kursmålet til 700 fra 650 kroner. - Det er vores indtryk, at Vestas' markedsandel er under pres, men en bedre prissætning, der kompenserer for dollarfaldet, har måske kunne udnyttes positivt, skriver analytiker Stephen Rammer, Alm. Brand Markets i en kommentar til opjusteringen. Den hollandske storbank ABN Amro hæver kursmålet for aktierne i vindmøllekoncernen Vestas fra 566 til 590, skriver Bloomberg News. Patentsag koster Willian Demant 140 millioner William Demant taber 1,0 procent til kurs 343,5. En tabt, men nu appelleret, dom i en patentsag vil påvirke William Demant Holdings driftsresultat (EBIT) negativt med cirka 140 millioner kroner for 2007. SAS åbner 1,2 procent lavere i kurs 49,9. Finnair, det finske flyselskab og konkurrent til SAS, formåede at vende flyforretningen i 2007. Finnair fik et overskud før skat på 138,9 millioner euro (1,035 mia. kr.) i 2007 mod et underskud på 14,7 millioner euro (ca. 110 mio. kr.) i 2006. Det var bedre end analytikerneprognoserne, og gav en kursfremgang for Finnair på 1 procent. A.P. Møller - Mærsk og Danske Bank falder A.P. Møller - Mærsk falder 0,2 procent til kurs 51.700. APM-datteren, Maersk Lines, samarbejde med Evergreen Marine om ruter mellem Europa og Asien bliver næppe det sidste. Det oplyser Maersk Lines' Leo Huisman, der sidder med ansvaret for rederiets ruter mellem Europa og Asien. - Vi har en aktiv løbende dialog med andre rederier. Og ved at indgå samarbejde kan vi forbedre vores produkt-udbud og reducere omkostningerne. Og det er det der skal til, siger Leo Huisman til RB-Børsen. Danske Bank, som åbner 1,0 procent lavere i kurs 183, sælger ud af sin ejendomsportefølje af danske ejendomme. 100 ejendomme over hele landet er netop sendt ud i en budrunde, der i bedste fald skaffer banken et provenu på 1 milliard kroner. Danske Bank lukkede mandag 0,1 procent lavere i kurs 184,8. Nordea får hævet sin anbefaling til ""Neutral"" fra Sælg"" af UBS. Nordea åbner 1,1 procent lavere i kurs 68,8. Novo Nordisk, som åbner 1,1 procent højere i kurs 314, har fået justeret en smule på kursmålet med en femmer til 310 kroner af Deutsche Bank.",2008-02-05T09:14:00+00:00,
https://www.dr.dk/nyheder/penge/danske-aktier-upavirkede-af-valg,"Det danske C20 indeks lukkede onsdag i 492,58, efter et fald på 1,3 procent. Men skylden blev ikke skudt på statsministerens udskrivning af valget. Årsagen skulle snarere findes i udenlandske begivenheder, vurderede flere analytikere. Det var specielt Carlsberg, der stjal opmærksomheden, imens amerikanske Merrill Lynch stjal de internationale overskrifter med overraskende store nedskrivningerne på 7,9 milliarder dollar i kølvandet af kreditkrisen. Engelsk bryggeri brokker sig Carlsberg lukkede 2,6 procent lavere i 675 efter yderligere gnidningerne med samarbejdspartneren Scottish & Newcastle. Tirsdag sendte briterne et brev til Carlsberg, hvor Scottish & Newcastle anklager den danske bryggerigigant for brud på aktionæroverenskomsten i det fælles russiske selskab BBH. Scottish & Newcastle overvejer nu at købe Carlsbergs halvdel i BBH eller finde en ny samarbejdspartner. Carlsberg skriver, at anklagen ikke har kød på sig. - Jeg er sikker på, at Carlsberg har taget højde for aktionæroverenskomsten før opkøbstilbudet blev sendt, udtalte Nikolaas Faes fra Exane BNP Paribas til Bloomberg News. Rockwool nedjusterer Isoleringskoncernen Rockwool lukkede 6,1 procent lavere i 1660. Dette skete efter en nedjustering af kursmålet hos Nordea med 230 kroner. Anbefalingen af aktierne i Rockwool blev af Nordea nedjusteret til ""sælg"" fra tidligere ""hold"" med et kursmål på 1605 kroner Det fremgår af en analyse fra analytiker Michael West Hybholt. GN tabte på grund af konkurrent GN Store Nord headset-division GN Netcom er i øjeblikket midt i en turn-around, hvilket betyder at fokus på brancheudviklingen er reduceret. Alligevel lukkede GN Store Nord 1,8 procent lavere i kurs 54, efter den amerikanske headsetkonkurrent Plantronics onsdag tabte godt 15,5 procent efter sin regnskabsaflæggelse. Godt regnskab fra nordjysk bank Spar Nord Bank fremlagde regnskab for tredje kvartal. På baggrund af et meget tilfredsstillende resultat for 1.-3. kvartal opjusterer ledelsen sine forventninger til årets samlede basisindtjening med 75 millioner kroner til 775-825 millioner kroner. På trods af regnskabspræsentationen lukkede Spar Nord Bank 0,4 procent lavere i kurs 125. - Vores forventninger er, at vi også vil have en pæn vækst i 2008. Det hænger sammen med de mange nye etableringer, vi har lavet både i fjor og i år, udtalte Lasse Nyby til RB-Børsen. Ringkjøbing Landbobank var ligeledes regnskabsaktuel, og lukkede 0,3 procent lavere i kurs 918. Ringkjøbing Landbobank fastholder forventningerne til hele året. Prognoserne blev opjusteret i august. Danware sænker forventningerne Danware sænkede forventningerne til hele året, efter at resultatet i tredje kvartal var lavere end ventet. Der ventes nu en 2007-omsætning på 90-100 millioner kroner mod tidligere forventet 130-135 millioner kroner Heri er inkluderet effekten af faldet i dollarkursen på ca. 3 millioner kroner. EBITDA ventes i 2007 at blive omkring minus 13 millioner kroner mod tidligere ventet et plus på 16 millioner kroner. På baggrund af onsdagens nedjustering lukkede Danware 4,5 procent lavere i 85.",2007-10-24T15:17:12+00:00,
https://www.dr.dk/nyheder/penge/aktier-rolig-dag-torms-steg,"Det blev i dag til en stille afslutning på det danske aktiemarked, hvor sommerstemningen har spredt sig. C20-indekset bevægede sig gennem dagen på begge sider af nul, men stigende inflationsbekymring fra den amerikanske arbejdsmarkedsrapport fik eliteindekset i negativt terræn. C20 lukkede således 0,1 procent lavere i 497,71. Torm sejlede mod strømmen efter forslag om at udbetale udbytte. D/S Torm lukkede 3,3 procent højere i kurs 224,3. Rederiet bekendtgjorde i dag, at der planlægges at udbetale udbytte på samlet 2 milliarder kroner i stedet for det planlagte aktietilbagekøbsprogram. Forslaget skal dog først godkendes på en ekstraordinær generalforsamling i august. Aktionærerne får sandsynligvis udbytte - Aktionærerne får det samme beløb - bare på en anden måde. Det er næsten en fordel for aktionærerne, idet de får beløbet hurtigere og samtidig får Torm sin handlefrihed, sagde D/S Torms bestyrelsesformand, Niels Erik Nielsen til RB-Børsen. Danisco, der faldt 2,2 procent til kurs 415, fik i dag en salgsanbefaling af det amerikanske finanshus Goldman Sachs, der samtidig gav Danisco-aktien et kursmål på 390 kroner Danisco oplyste videre, at den sydafrikanske virksomhed Innovative Ingredients, der leverer teknologi til den sydafrikanske bageriindustri, er blevet opkøbt. Danisco ser købet som en god mulighed for at styrke positionen i Sydafrika, der er det femtestørste marked i verden for bagerienzymer. Investeringsbank oplevede kursfald Investeringsbanken Capinordic hævede anbefalingen af B til køb fra hold med et kursmål på 775 kroner mod 745 kroner tidligere. Grundlaget er, at marginerne har udviklet sig positivt igennem året, samt at B oplevede et kursfald efter eksklusionen fra C20-indekset. B faldt 0,6 procent til kurs 654. SAS, der lukkede 0,8 procent højere i kurs 128,5, fremlagde trafiktal for juni. Yield'en steg 7,6 procent i maj. Yield'en er et udtryk for indtjeningen pr. passager i forhold til den fløjne strækning. - Trafikstatistikken for juni ser stabil ud, men Yield'en er lavere end ventet, sagde Gert Jørgensen, chef for det institutionelle salg i Danske Equities. Harbo lukkede lavere Harboes Bryggeri, som torsdag smed 5 procent, lukkede 0,5 procent lavere i kurs 198,5. Investeringsbanken Gudme Raaschou sænkede kursmålet, som en direkte effekt af torsdagens svage regnskab, til 185 kroner fra 205 kroner EDB Gruppen kom med halvårsregnskab, hvor den fastholder forventningerne til helåret, dog kun fordi selskabet har frasolgt et ejendomsselskab. Investorerne kvitterede med at sende aktien 5,6 procent lavere i kurs 187. Spæncom, hvis B-aktie lukkede hele 6 procent højere til kurs 2650, præsenterede overraskende prognoser for 2008. Spæncoms to hovedaktionærer undersøger mulighed for salg af en aktiepost på samlet 72 procent, hvilket kan medføre et tilbud til de øvrige Spæncom-aktionærer. (RB-Børsen: Tlf: 33300335, E-mail: redaktion@rb-borsen.dk , www.rb-borsen.dk )",2007-07-06T15:33:00+00:00,
https://www.dr.dk/nyheder/penge/teknisk-uheld-vestas,"De danske aktier led torsdag under en global frygt for, at renterne skulle stige. C20-indekset lukkede 0,3 procent lavere i 485,55. Vestas kom i strid kuling efter rygter om gearkasseproblemer ved et engelsk projekt. Novo forsøgte med hiv og slæb at holde C20 i plus med godt nyt om vigtige studier med Liraglutide-medikamentet. Vestas stopper salg til offshore-møller Vestas er ramt af usikkerhed, idet magasinet Renews skrev, at Vestas har gearkasseproblemer i det britiske off-shore Barrows-projekt. Det har fået Vestas til at stoppe salget af V90-teknologi til offshore-møller. Vindmøllegiganten lukkede med det største fald i C20-regi på hele 4,3 procent i kurs 370. - Det skaber usikkerhed, og Vestas er ikke kommet med en pressemeddelelse derom. Vi ved ikke, om problemerne er medregnet i hensættelserne, og det skaber usikkerhed om Vestas, som er steget 56 procent siden årsskiftet, udtaler senior aktiehandler Claus Thestrup fra Handelsbanken. Succes med Novo-præparat Indekstunge Novo Nordisk kæmpede bravt for at holde eliteindekset i plus. Medicinalselskabet lukkede med den største stigning i C20-regi på hele 4,8 procent i kurs 592, efter at medicinalselskabet oplyste, at den humane GLP-1-analog Liraglutide giver en væsentligt bedre blodsukkerregulering end glargine. Det viste fase 3-studier. - Det er en af de kurstriggere, vi har ventet på. Det er en af de helt store begivenheder, siger Senior Account Manager Martin Munk fra Jyske Markets. Danisco fortsætter frit fald Danisco får på anden dag tæsk af investorerne efter det svage årsregnskab. Sukker- og ingrediensvirksomheden lukkede 3,7 procent lavere i kurs 442,5. Ondt blev værre da analytikerne i dag kom med nye analyser på Danisco. Danske Equities sænkede sin anbefaling til ""hold"" fra ""køb"". Jyske Bank nedjusterede ligeledes sin anbefaling til ""reducer"" fra ""køb"" og gav Danisco et kursmål på 420. Aftale til Novozymes Novozymes, der steg 2,5 procent til kurs 612, har indgået aftale om udvikling af mikroorganismer og miljøeffektiv teknologi til udnyttelse af energiindholdet i gylle med Xergi. Xergi ejes af industrikoncernen Schouw & Co., der steg 4,2 procent til kurs 508, samt Hedeselskabet. Finanshuset Gudme Raaschou opjusterede sit kursmål på Novozymes til 630 kroner og fastholdt anbefalingen ""akkumuler"". Gode nyheder til FLSmidth trods fald FLSmidth, der faldt 1,6 procent til kurs 419, fik en spansk ordre på 230 millioner kroner. FLS skal levere udstyr til en ny produktionslinie hos spanske Cementos Molins. Ordren vil bidrage positivt på selskabets bundlinie frem til 2009. Lindø får et økonomisk løft A.P. Møller - Mærsks B-aktie lukkede 0,9 procent lavere i kurs 67.000. Det kriseramte Lindøværft er på vej til at lukke en handel, der indebærer en ordre på seks skibe af typen Ro-Ro, der skal leveres i 2009-2010. (Kilde: RB-Børsen)",2007-06-21T15:24:00+00:00,
https://www.dr.dk/nyheder/penge/aktiemarked-gn-store-nord-igen-paa-ret-kurs,"GN Store Nord kom onsdag igen i fokus, efter at Phonaks direktør har udtalt sig om, at sandsynligheden for at vinde appelsagen, er større end 50 procent. Aktien skød i vejret og trak indekset den rigtige vej. C20 lukkede 0,5 procent højere til 483,14, mens de europæiske indeks faldt. Spekulationer om salget af GN Resound affødte onsdag kursfremgang hos GN Store Nord, som lukkede 4 procent højere i kurs 65. Phonaks direktør, Valentin Chapero, ser mere end 50 procent sandsynlighed for, at Phonak vinder appelsagen mod de tyske myndigheder og dermed får gennemført opkøbet af GN Resound. Men for GN Store Nord er der andre muligheder for et salg af Resound. - Hvis appelsagen falder til jorden, vil det også udelukke at Siemens og William Demant kan opkøbe GN Resound, men der findes andre købere. Starkey og danske unoterede Widex er to muligheder fra høreapparatindustrien, der i samarbejde med kapitalfonde vil kunne give et bud, og der er også et par muligheder fra medicoindustrien. Den amerikanske gigant Johnson Johnson samt hollandske Philips var med i seneste budrunde på GN Resound, udtalte senior aktiehandler Claus Thestrup fra Handelsbanken overfor RB-Børsen. - Vi arbejder med, at det værst tænkelige udfald vil give GN Store Nord en fair value på 60 kroner, mens bedst mulige scenario giver GN en fair value på 90 kroner, bemærkede Claus Thestrup. Torm-køb sendte aktien nedad D/S Torm, som onsdag faldt 2,4 procent eller 9,50 kroner til kurs 393,5, har sammen med rederiet Teekay opkøbt konkurrenten OMI Corporation (OMI), der er børsnoteret på New York Stock Exchange. Købet skal godkendes af konkurrencemyndighederne og OMI's aktionærer. Prisen er samlet på 1,8 milliarder dollar (9,9 milliarder kroner) ekskl. gæld i omegnen af til 400 millioner dollar ultimo 2006. Kursudviklingen i Torm skal ses i lyses af, at der onsdag fragik udbytte på 11,50 kroner. - Købet styrker klart Torms fundamentale konkurrencemæssige position og førerpositionen på produkttankmarkedet. Volumen og bred markedsdækning er væsentlige konkurrenceparametre, konstaterer Sydbank-analytiker Jacob Pedersen i et notat. Han mener dog, at prisen for OMI er høj. Stigning for medicinalfirmaer Novo Nordisk steg onsdag 2,2 procent til kurs 550. Tirsdag fik Novo Nordisk roser af finanshuset Credit Suisse, som hævede kursmålet til 570 og købsanbefalingen til ""outperform"". Lundbeck steg onsdag 1,9 procent og lukkede i kurs 136,5. Landbobank med solidt regnskab Dagens eneste regnskab kom fra Ringkjøbing Landobank, der leverede et solidt første kvartalsregnskab. Banken har haft en vækst i basisresultatet på 33 procent ned et basisresultat for 2006 på 141 millioner kroner. Banken venter et basisresultat i 2007 i niveau 400-450 millioner kroner. Ringkjøbing Landbobank lukkede onsdag 1,1 procent højere i kurs 1150.",2007-04-18T15:33:00+00:00,
https://www.dr.dk/nyheder/penge/aktierne-venter-paa-dagens-rentemoede,"Det danske eliteindeks C20 fulgte den triste europæiske stemning og åbnede med et fald på 0,1 procent til 428,6. Dermed fulgte de europæiske aktier i kølvandet på de amerikanske, hvor Wall Street i nat lukkede med marginale fald. Aktieboks: OMXC20-indekset Investorerne ser frem mod eftermiddagens rentemøde i Den Europæiske Centralbank, hvor renten ventes at blive hævet til 3,5 procent, skriver RB-Børsen. Lundbeck steg fra starten af handlen, og Genmab var igen er i fokus. Lundbeck-direktør venter vækst Lundbeck åbnede 0,9 procent højere i kurs 147. Det sker efter at Lundbecks administrerende direktør, Claus Bræstrup, i et interview med Berlingske Business torsdag giver udtryk for, at Lundbeck står overfor en vækst over brancheniveau i 2007. - Jeg ser en vækst i omsætningen, der begynder i første kvartal, men som rækker langt udover 2007. Det bliver tal (væksttal, red.), vi kan være tilfredse med og tilfredshed måles i en vækst, der bliver over industrigennemsnit, sagde topchef Claus Bræstrup til Berlingske Business. Carlsberg uændret trods byggeri i Indien Carlsberg, der åbnede uændret i kurs 534, offentliggjorde torsdag morgen, at bryggerigiganten opfører et nyt bryggeri i Indien. Bryggeriet opføres i staten Rajasthan og ventes driftsklart i første kvartal 2008. Kapaciteten bliver på 450.000 hektoliter om året. Bryggeriet etableres i et joint venture, South Asia Breweries Ltd, som Carlsberg vil eje 45 procent af, mens danske Industrialiseringsfonden for Udviklingslandene (IFU) får 10 procent og de resterende 45 procent af aktierne vil være ejet af en gruppe af investorer, ledet af Carlsbergs partner på Sri Lanka, The Lion Brewery Ceylon. - Der er et betydeligt vækstpotentiale i det indiske ølmarked, da forbruget pr. indbygger er på kun 0,7 liter om året. Det er blandt det laveste i Asien, og da bruttonationalproduktet vokser med mere end 9 procent om året, vurderer Carlsberg, at der er et betydeligt vækstpotentiale. Nordea uændret trods købsanbefaling Nordea, der åbnede uændret i kurs 81,3, fik torsdag morgen hævet sit kursmål af Alm. Band Henton. Kursmålet lyder nu på 100 kroner fra 95 kroner, og ""køb"" anbefalingen bliver fastholdt. Nordea holdt kapitalmarkedsdag i onsdags. - Vores tiltro til, at Nordea står godt rustet til at tage en forholdsvis stor del af den fremtidige vækst på de nordiske markeder er blevet styrket efter kapitalmarkedsdagen, hedder det i en kommentar fra Alm. Brand Henton. Genmab og Parken åbnede i plus Genmab åbnede 1,6 procent højere i kurs 319, efter at biotekselskabet onsdag lukkede 5 procent højere. Jyske Banks analytiker Frank Hørning Andersen gentog onsdag sin købsanbefaling og gav Genmab et kursmål på 390 kroner. Analytikeren hæftede sig ved den lovende pipeline, en positiv nyhedsstrøm samt opkøbsmuligheden, som har floreret i markedet de seneste par uger. Parken Sport Entertainment (PSE) åbnede med et plus på 1,8 procent til kurs 1415. PSE's fodboldhold, FCK, vandt i går over Celtic i den sidste Champions League gruppekamp. Sejren indbringer PSE cirka 4,5 millioner kroner i præmiepenge.",2006-12-07T08:37:00+00:00,
https://www.dr.dk/nyheder/penge/william-demant-og-dsv-steg-trods-sur-stemning,"Et surt europæisk marked hæmmede i dag investorernes købelyst. William Demant (WDH) og DSV trak dog fra feltet, da de var godt hjulpet af ros fra analytikere. Sammen med A. P. Møller - Mærsk holdt de et fald i C20-indekset fra døren. Da tirsdagens handel var omme var C20 indekset steget 0,02 procent til 404,55 efter fald i 12 ud af 20 aktier. WDH op fordi konkurrenter skal integrere WDH lukkede 3,2 procent højere i kurs 462,5, da konkurrenterne Phonak og GN Resound nu retter fokus på integrationen. WDH får roser fra analytikerne, fordi selskabet har holdt fingrene væk fra GN Resound. GN Store Nord tabte 0,3 procent til kurs 80,5 efter mandagens kursdyk på godt 10 procent Dog vurderer Sal Oppenheim, at GN Resound-købet kan blive et røverkøb på grund af muligheden for et løft i overskudsgraden. Aktier i WDH opjusteredes til ""outperform"" fra ""neutral"" af Carnegie, mens aktierne i GN Store Nord nedjusteredes til ""neutral"" fra ""outperform"". Konsolideringen i høreapparatbranchen er skudt i gang, og der har endnu ikke været en fusion i sektoren, der ikke har afledt negative salgssynergieffekter. Det sætter en række markedsandele på spil. William Demant kan få glæde af dette på kort sigt, vurderer analytiker Martin Parkhøi fra Danske Equities. DSV populær i udlandet Vejtransportkoncernen DSV steg 2,4 procent til lukkekurs 1070. Dagbladet Børsen skrev i dag, at DSV på den udenlandske scene er udnævnt til det næstbedste selskab blandt 600 europæiske selskaber af analytikere. Fogh ønsker satsning på alternativ energi Verdens største vindmølleproducent, Vestas Wind Systems, faldt 0,5 i tirsdagens handel til kurs 155,5. Administrerende direktør Ditlev Engel var yderst tilfreds med statsministerens åbningstale i folketinget, hvor Fogh lovede en langvarig satsning på alternative energikilder, herunder vindenergi. Investorerne var dog ikke overbeviste og nyheden om en mindre spansk ordre til Vestas kunne heller ikke vende den sure stemning. Også enzymproducenterne Novozymes og Danisco glædede sig over statsministerens fokus på alternativ energi, herunder biobrændstof. Novozymes er i dialog med ministerier omkring udvikling af anden generations bioethanol, mens Danisco for tiden overvejer en direkte involvering i en sådan produktion. Begge aktier faldt dog, Novozymes lukkede 2 procent lavere i kurs 441, mens Danisco faldt 0,9 procent 474. Jyske Bank anbefalede Auriga Blandt sidepapirerne fik investorerne øje på Auriga Industries, da Jyske Bank hævede sin anbefaling af Auriga til ""køb"" fra ""reducer"". Auriga Industries' hovedaktiviteter ligger i det medieombruste datterselskab Cheminova. Jyske Bank gav Auriga Industries et kursmål på 200. Auriga Industries steg 3,8 procent til kurs 165,5. De små entreprenørvirksomheder Per Aarsleff og Arkil Holding hæftede sig ved positive meldinger ved folketingets åbning i dag, da regeringens lovkatalog viste sig at indeholde et forslag til en udvidelse af jernbanestrækningen mellem København og Ringsted. Per Aarsleff steg 0,2 procent til kurs 506, mens Arkil Holding steg 1 procent til kurs 1000.",2006-10-03T15:30:43+00:00,
https://www.dr.dk/nyheder/penge/aktiemarkedet-praeget-af-opkoebsrygter,"Rygterne om at et køb af GN Resound er på trapperne fik ekstra fart fredag eftermiddag, og gjorde GN Store Nord til dagens mest handlede aktie. Coloplast var ombejlet efter positive anbefalinger fra to toneangivende porteføljemanagere. C20 indekset steg 0,2 pct. til 403,39, da demange plusser blev tynget af A.P. Møller Mærsk, der faldt først på dagen og kun fik rettet marginalt op i løbet af eftermiddagen. GN Store Nord ombejlet Store valutahandler fredag, da der blev købt store beløb danske kroner for schweizerfranc skubbede til spekulationerne om, at Phonak er på trapperne med et køb af GN ReSound. GN Store Nord steg 1,4 pct. til kurs 90, men var på et tidspunkt helt oppe i kurs 92,25 under meget stor omsætning. William Demant hentede 2,9 pct. til 451,5, da spekulationen om at Phonak løber med Resound gav lettelse for William Demants ejere, der undgår at betale for dyrt for konkurrenten. Ros til Coloplast Coloplast mønstrede en stigning på 4 pct. til kurs 472,5, da selskabet blev rost af Nordea og Bankinvest. Årsagen er uambitiøse mål, og finanshusene mener, at en opjustering i år er undervejs. Michael Pram Rasmussens entre som bestyrelsesformand for Coloplast bliver samtidig imødeset med stor begejstring især pga. Pram Rasmussens erfaring med kapitalstrukturer, som er et af medico-selskabets forbedringsområder. Carlsberg steg 1,6 pct. til kurs 494,5. Porteføljemanager Anders Lund hos Bankinvest venter, at bryggerikoncernen opjusterer sin resultatprognose i forbindelse med aflæggelsen af regnskabet for tredje kvartal. - Jeg tror Carlsberg vil være i stand til at slå analytikerforventningerne, sagde Anders Lund torsdag aften på Dansk Aktionærforenings aktiemesse. A.P. Møller-Mærsk faldt 0,6 pct. til lukkekurs 50.400. Det globale bygningsprogram af skibe kan være langt større end først antaget, da hemmelige ordrer på japanske værfter kan dukke op. Det fastslår senioranalytiker, Gao Zhangpeng, fra Worldsyards.com. Bioethanol i vælten Investorer med interesse for enzymaktier bemærkede, at tyske Suedzucker har børsnoteret datterselskabet Cropenergies, der producerer bioethanol til brændstofsektoren, på fondsbørsen i Frankfurt. Danisco, der lukkede 0,3 pct. højere i kurs 477, overvejer for tiden at starte en produktion af bioethanol. Novozymes, der sluttede 1 pct. højere i kurs 448,5, er også dybt involveret i branchen som leverandører af enzymer til forskellige fremstillingsprocesser i ethanolindustrien. - Børsnoteringen vil primært få folk til at rette blikket mod Danisco, der har en option på produktion af bioethanol i Tyskland. Indtil videre har man ikke tillagt den option den store værdi, men Suedzuckers succes kan skabe spekulation om værdien af den option, sagde analytiker Casper Albæk fra Jyske Bank til RB-Børsen. Bang Olufsen mistede 2,3 pct. i dagens handel og endte i kurs 631, da audio- og videokoncernen fredag blev ihandlet uden retten til udbytte på 16 kr.",2006-09-29T16:58:47+00:00,
https://www.dr.dk/nyheder/penge/gn-presset-i-positivt-marked,"Der var positive toner i dagens handel på Københavns Fondsbørs, der endte med små stigninger, hjulpet op af Trygvesta, Danisco, Nordea og Novozymes, mens GN Store Nord og William Demant blev presset af pessimistisk lyd fra Deutsche Bank. C20 lukkede 0,2 procent højere i 389,13, efter at 14 aktier steg, fire faldt og to sluttede uændret. Trygvesta og Nordea op igen Trygvesta og Nordea blev topscorere på C20-holdet med plusser på henholdsvis 2 procent til kurs 352 og 1,7 procent til kurs 74. Begge aktier kom sig, efter at negative anbefalinger fra store internationale finanshuse havde tynget værdien af aktierne i de seneste dage. Nordea blev samtidig begunstiget af en positiv anbefaling tirsdag, da Deutsche hævede kursmålet til 10,2 euro fra 9,7 euro. GN presset I den anden ende fik GN Store Nord stryg med et kursfald på 1,8 procent til 84,3. Deutsche Bank har nedjusteret sin vurdering af selskabet med 30 procent til 76 kroner pr. aktie mod tidligere 110 kroner pr. aktie. Det har ændret anbefalingen til ""sælg"" fra ""køb"", og gik hårdt ud over GN Store Nord tirsdag. Konkurrenten William Demant blev trukket med ned i dyndet med et fald på 1,2 procent til kurs 421. Group 4 op igen Group 4 Securicor, der mandag skuffede investorerne med et svagt regnskab blev handlet 2,2 procent højere til lukkekursen 18,6. Novozymes lukkede 1,5 procent højere til kurs 410,5. Finanshuset Cheuvreaux genoptog dækningen af enzymproducenten med anbefalingen ""outperform"" og et kursmål på 460. Dårligt salg af insulin svækker Novo Nordisk Novo Nordisk lukkede 0,7 procent lavere i kurs 425. Medicinalselskabets langtidsvirkende insulinprodukt, Levemir, viser svaghed i salget i USA, vurderer analytiker Michael Novod fra Handelsbanken. Handelsbanken har anbefalingen ""reducer"" af Novo Nordisk med et kursmål på 380. A.P. Møller - Mærsk (APM) lukkede 0,4 procent højere i kurs 48.800. Rederikoncernen vil bestille 25 skibe i Kina over de kommende 12 måneder, skrev China Business News ifølge AFX. APM er den største udenlandske skibskøber i Kina, ifølge AFX. Codan køber svensk og norsk virksomhed Codan lukkede 0,1 procent højere i kurs 415. Forsikringskoncernen køber det svenske tegningsagentur White Label Insurance og det norske tegningsagentur Duborg Skadeforsikring for en pris på op til 410 millioner norske kroner (ca. 370 millioner kroner). Heraf ligger de 340 millioner norske kroner fast, mens de øvrige 70 millioner norske kroner er resultatafhængige. Keops lukkede 5,8 procent højere i kurs 18,2, Ejendomsudviklingsselskabet har en målsætning om indkøb af investeringsejendomme for 10-14 milliarder kroner årligt, og den målsætning fastholdes næste år. Opjusteringer fra småbanker Blandt sidepapirerne kom en række opjusteringer fra nogle af de 16 småbanker, der står bag Sparinvest Holding, efter en ændring af værdifastsættelsesmetoden af selskabet betød en markant højere vurdering hos Forstædernes Bank. I kølvandet fra den ændrede værdifastsættelsesmetode hos Forstædernes Bank er der foreløbigt kommet nye prognoser fra Sparekassen Faaborg og Vinderup Bank. Forstædernes Bank steg 5,3 procent til kurs 750, mens Sparekassen Faaborg lukkede 2,1 procent højere i kurs 3450. SIS International, der mandag fik solgt en produktionsejendom og dermed reduceret gælden, steg 30 procent til lukkekurs 52. Dermed blev møbelproducenten dagens højdespringer.",2006-09-12T15:52:21+00:00,
https://www.dr.dk/nyheder/penge/novo-nordisk-dagens-stjerne,"Novo Nordisk blev onsdagens absolutte stjerne på Københavns Fondsbørs med et strålende halvårsregnskab. Novo ledte an i en ekstraordinær stigning i C20 på 1,9 procent til 376,89. Carlsberg steg på sine russiske aktiviteter, der leverede pæne halvårsresultater. - Vi har haft en flot udvikling i forretningen i første halvår af 2006. Det er svært at pege på noget, som ikke er gået godt. Vi har derfor opjusteret vores vækstforventninger til hele året for såvel salget som resultat af primær drift, sagde direktør Lars Rebien Sørensen til RB-Børsen. Han understregede at Novo Nordisks nye insulin-analog, Levemir, skal være markedsledende i USA om seks-syv år. Novo lukkede imponerende 7,6 procent højere til kurs 391,5. Novo Nordisk leverede en omsætningsvækst på 20 procent til 18,7 milliarder kroner for første halvår. Driftsindtjeningen steg 17 procent til 4,51 milliarder kroner for halvåret. Det var årsag til en opjustering af helårsprognoserne. Nu ventes omsætningsvæksten ligger mellem 11-13 procent og driftsindtjeningsvækst på 13 procent - Det var et rigtig godt regnskab. Salget af Novoseven går bedre end ventet, og de spørgsmålstegn, der blev sat ved Novoseven må nu være blevet manet i jorden, siger analytiker Peter Andersen fra Jyske Bank til RB-Børsen. - På produktsiden hæfter vi os ved, at Novo - både i Europa og USA - øger markedsandelen inden for diabetesbehandling. De positive kommentarer omkring lanceringen af Levemir i USA bekræfter vores høje forventninger til det fremtidige Levemirsalg, skriver analytiker Lars Villadsen fra Sydbank. Han fastholder den positive overvægt-anbefaling af Novo Nordisk. Investeringsbanken Bear Sterns bemærkede, at insulinsektoren er langt mindre sårbar over for konkurrence end aktiemarkedet tror, og Novos stærke vækst retfærdiggør den positive outperform-anbefaling. Det skrev Dow Jones Newswire. Russisk øl løfter Carlsberg Carlsberg lukkede 3,5 procent højere i kurs 447. Bryggerikoncernens joint venture i Rusland, Baltic Beverages Holding (BBH) kom ud af første halvår med et driftsoverskud på 199 millioner euro. Omsætningsvækst og integration af de russiske bryggerier ind i Baltika er forklaringen på resultatvæksten i BBH. Det understregede formand for BBH, John Nicolson, på en pressekonference. - Regnskabet fra BBH er ganske fornuftigt og lovende, siger analytiker Rune Møller fra Jyske Bank til RB-Børsen og hæfter sig specielt ved, at BBH har fået bedre fat i ""high end"" segmentet, hvilket giver en øget indtjening, da marginerne er bedre på luksusøl. Danske Bank lukkede 1,9 procent højere i kurs 225,8. Analytiker Mats Anderson fra Finanshuset Standard & Poor's Equity Research, fortsatte anbefalingen ""stærkt køb"" med et kursmål til 285 kroner Han venter et stærkt kvartal som allerede set fra flere andre banker. Danske Bank er regnskabsaktuel i næste uge. Stemningen smitter Den positive stemning smittede af på Vestas og ØK, som steg betydeligt uden nyheder sendt via Københavns Fondsbørs. Vestas steg 3,8 procent til 162,8, mens ØK lukkede 3,0 procent højere i 237,3. Blandt sidepapirerne blev Thrane & Thrane sendt 9,6 procent højere til kurs 321. Thrane & Thrane overtager Neras mobile satellitkommunikationsaktiviteter til en sum af ca. 523 millioner kroner - Jeg vil ikke udelukke, at vi køber nye ting, men det får os ikke til at ændre på vores målsætning for 2010 nu, sagde direktør for Thrane & Thrane Henrik Lunde på et investormøde i forbindelse med opkøbet.",2006-08-02T16:09:00+00:00,
https://www.dr.dk/nyheder/penge/stor-efterspoergsel-efter-carlsberg,"Carlsberg var højdespringeren, da de danske aktier tirsdag lukkede på et højere niveau trods en lettere negativ tendens på de internationale markeder. Men også A. P. Møller - Mærsk, Novo Nordisk og Lundbeck hjalp med til at gøre dagenn til en positiv dansk dag. C20 indekset steg 0,4 procent til 359,68. Carlsberg blev hjulpet frem af finanshuset Morgan Stanley, der har hævet sin anbefaling af bryggeriet. Lundbeck fik et løft af et fornuftigt regnskab for USA-partneren Forest Laboratories. Carlsberg var efterspurgt hos investorerne og kursen endte 2,6 procent højere i 416, efter at bryggerianalytiker Alexandra Oldroyd fra Morgan Stanley løftede sin anbefaling af aktien til ""neutral"" med et kursmål på 400 kroner. Morgan Stanley arbejder med to scenarier for den danske bryggerikoncern. Et negativt, hvor aktiekursen skal ned på 285 og et positivt, hvor kursen skal op på 622. Om det går den ene eller den anden vej afhænger hovedsageligt af Carlsbergs russiske forretning i BBH. - Vores analyser antyder, at væksten på det russiske marked er på vej nedad på grund af demografiske trends, og at markedet vil blive mere konkurrencepræget med adskillige multinationale bryggerier, der har planer for det russiske marked, skrev Alexandra Oldroyd. Det konkurrerende hollandske bryggeri, Heineken, opjusterede samtidig prognosen for sin organiske vækst, og det gav lidt ekstra optimisme for ølindustrien. Ny stigning i Lundbeck Lundbeck blev tirsdag handlet 1,8 procent højere og lukkede i kurs 142. Lundbecks samarbejdspartner i USA, Forest Laboratories, kom med sit kvartalsregnskab, der viste en vækst i salget af det antidepressive middel Lexapro på 10 procent. Det samlede salg af Lexapro var på 507 millioner dollar. Samtidig steg salget af Lundbecks Alzheimer-middel Namenda (Ebixa i Europa) 32 procent til 151,1 millioner dollar. A.P. Møller-Mærsk (APM) lukkede tirsdag i kurs 43.500 efter en stigning på 0,5 procet APM købte tirsdag to borerigge af norske Petrojack, der er under bygning i Singapore, for 420 millioner dollars (2,5 mia. kr.). Mark McVicar, der er Mærsk-analytiker i Dresdner Kleinwort, rettede tirsdag en skarp kritik af manglen på kommunikation fra rederiet og den rene danske ledelse, efter den seneste nedjustering fra rederiet. Novo Nordisk steg på trods -Novo Nordisk lukkede tirsdag 0,8 procent højere i kurs 370,5. Det skete til trods for en salgsanbefaling fra analytiker Tero Weckroth fra Dresdner Kleinwort, der mener, at det er klogt at sælge ud af Novo Nordisk inden rapporten for andet kvartal offentliggøres i begyndelsen af august. Kursmålet er uændret på 320 - over 13 procent under kursen tirsdag. - Vi har sænket vores salgsprognose for Novoseven og ser også tidlige faresignaler i insulinforretningen. Selskabets prognose om 10 procent underliggende driftsindtjeningsvækst (EBIT) begynder at se anstrengt ud, skriver analytikeren. Det danske trævarelastselskab DLH overtager den svenske træpladedistributør Karl Ljungberg og selskabets norske datterselskab. For 2006 vil det øge omsætningen med ca. 100 millioner krloner. DLH lukkede tirsdag 1,1 procent højere i kurs 89.",2006-07-18T15:42:00+00:00,
https://www.dr.dk/nyheder/penge/dsv-dagens-vinder,"De danske aktier endte onsdag med en lille fremgang, efter at den amerikanske udvikling trak de europæiske indeks højere i den sene handel. DSV dagens vinder Den danske nyhedsstrøm havde ikke styrken til at sætte en entydig retning for aktierne, men det hæmmede ikke DSV. Vejtransportselskabet blev dagens vinder med en kursfremgang på 5,3 procent til kurs 931. A.P. Møller - Mærsk hjalp optimisterne, mens investorerne solgte ud af aktierne i Danske Bank og Novo Nordisk. Alt i alt blev det til en fremgang på 0,2 procent i C20, som endte i 362,68. A.P. Møller - Mærsk (APM) lukkede onsdag 1,5 procent højere i kurs 47.600. Fra Asien lyder det, at de sydkoreanske skibsværfter overvejer at hæve priserne på nybygninger med 5 procent i år, skriver Bloomberg News. Der var også nyt om den kinesiske containerkonkurrent Cosco Pacific, der vil sælge 60 procent af sine containere for 870 millioner dollar. (5,1 milliarder kroner). Den kinesiske koncern vil i stedet fokusere mere på en opgradering af sine havne. Finanshuset Citigroup vurderer i en kommentar, at salget mest skal ses som en mulighed for at frigøre kapital. Danisco fik strøet sukker på kursen kom igennem onsdagens handel med et tilskud sukker og fik en stigning på 0,2 procent til kurs 421. Det var et lille plaster på såret efter tirsdagens solide nedtur. Søren Samsøe hos Danske Equities sænkede kursmålet på Danisco til 490 fra 529, mens Jyske Bank-analytiker Casper Albæk gav Danisco en købsanbefaling og et 12 måneders kursmål på 540. William Demant (WDH) vil højst sandsynligt opjustere sin resultatprognose inden halvårsmeddelelsen i august, vurderer analytiker Martin Parkhøi fra Danske Equities og gentager sin købsanbefaling. WDHs nuværende prognose for 2006 lyder på et driftsresultat (EBIT) i den øvre ende af 1,225-1,275 milliarder kroner ud af en omsætning på 5,2-5,3 milliarder kroner WDH lukkede uændret i kurs 410. Nordea outsourcer systemer Nordea lukkede 0,4 procent lavere i kurs 67,5. Den skandinaviske storbank outsourcer vedligeholdelse og udvikling af sine administrative og data warehouse-systemer til Europas største it-servicevirksomhed Capgemini. Samtidig lancerede banken endnu et samarbejde med Trygvesta - denne gang i Sverige. Carlsberg tabte onsdag 0,6 procent af markedsværdien og sluttede handlen i kurs 392,5. Bryggeriets russiske joint venture Baltic Beverages Holding brygger nu Carlsberg øl i Ukraine, skriver nyhedssitet justdrinks.com. Samtidig sænkes prisen i Ukraine på Carlsberg produktet og der lanceres en stor reklamekampagne. Træet siger Gori I det mere farverige hjørne indgik Flügger onsdag et forlig med konkurrenten Dyrup og afslutter dermed striden om, hvad træværket egentlig siger. Dyrup slår derved fast, at træet siger Gori. Flügger blev forinden opjusteret til ""køb"" fra ""hold"" af Danske Equities, der ud fra kursfaldet på en fjerdedel siden begyndelsen af maj, vurderer et stigningspotentiale på 15 procent Flügger blev handlet 6 procent højere til kurs 668, mens Monberg og Thorsen, der ejer Dyrup, lukkede 0,7 procent højere i kurs 560. Myndigheder blåstempler kræftmiddel Pharmexa steg onsdag 4,1 procent til kurs 22,7, efter at det Europæiske Lægemiddelagentur blåstemplede selskabets kræftmiddel, GV1001, med den såkaldte ""Orphan Drug"" status. - Det giver os en betydelig fordel, hvad angår den fremtidige markedsføring af dette lægemiddel, og øger dermed værdien af vores program inden for bugspytkirtelkræft, siger direktør Jacob Scmidth. Der ventes en lignende godkendelse i USA i tredje kvartal.",2006-06-21T16:41:00+00:00,
https://www.dr.dk/nyheder/penge/nye-c20-medlemmer-aabnede-i-plus,"De danske aktier åbnede mandag i positivt terræn, da en god stemning prægede det europæiske kontinent. Aktieboks: C20-indekset Det prestigefyldte C20-indeks får mandag medlemstilgang, når Bang & Olufsen og Jyske Bank træder ind i det fine selskab, mens D/S Torm må forlade indekset. C20 åbnede 0,8 procent højere i 362,32. Bang & Olufsen åbnede 0,2 procent højere i kurs 621, mens Jyske Bank åbnede 0,6 procent højere i kurs 333. D/S Torm åbnede til gengæld 2,2 procent lavere i kurs 243,50. Pæne stigninger til Mærsk og Coloplast A.P. Møller - Mærsks B-aktie åbnede en procent højere i kurs 46.800. Der ligger ""skjult"" olie for milliarder i Nordsøen, ifølge Aktieugebrevet. Olie, som med de aktuelle oliepriser vil kunne bidrage til APM's indtjening de kommende år. Afgørende er dog en beslutning om at investere i en ny 300 km. lang rørledning, skriver Lars Bjørnvik. APM's B-aktie lukkede fredag 0,4 procent lavere i kurs 46.400. Coloplast åbnede 1,4 procent højere i kurs 442,5. Medicokoncernen lancerede fredag et nyt produkt inden for et nyt markedsområde. Det er Stomi-divisionen i Coloplast, der har udviklet en ny type fistelpose, som kan lette dagligdagen for patienterne. Bank og forsikring i top Forsikringsselskabet Topdanmark lå med næststørste stigning på 1,6 procent højere til kurs 747. Det var kun overgået af Danske Bank som steg 1,8 procent til kurs 214,8. Storbanken Nordea steg 1,5 procent til kurs 67,8, mens forsikringsselskabet Trygvesta steg 0,2 procent til kurs 333,5. Investorerne gik på indkøb i Vestas som steg 1,8 procent til kurs 144,5. Japanske Mitsubishi Heavy Industries, der blandt andet producerer vindmøller, har fået en kæmpeordre på i alt 443 1MW-vindmøller fra Babcock & Brown. Møllerne skal opstilles i USA og leveres frem til 2007, fremgår det af AWEA's ugentlige nyhedsbrev. Tidligere har der været spekulationer om global kapacitetsmangel angående levering af vindmøller. SAS åbnede 0,8 procent højere i kurs 61,0. SAS vil ikke sælge sit bagagehåndteringsselskab, SAS Ground Services. Det blev besluttet på sidste uges strategimøde, skriver dagbladet Børsen mandag. Biotek-selskaber i klar fremgang De største stigninger blandt sidepapirerne lå hos biotekselskaberne. Pharmexa åbnede 5,1 procent højere i kurs 22,6, og Topotarget kom ligeledes godt fra start med en fremgang på 3,9 procent til kurs. 37. Neurosearch kunne ikke holde trit med de to branche relaterede, da aktien faldt 1,5 procent til kurs 160. Auriga Industries, som ejer Cheminova, åbnede 1,5 procent lavere i kurs 133. Cheminova gør i en pressemeddelelse mandag indsigelser mod de ""mange udokumenterede og uvederhæftige postulater"" om koncernens aktiviteter i Indien, som fremsættes i DRs dokumentar ""Når tilbud dræber"". DR-dokumentaren sendes mandag aften. DFDS 2,1 procent højere i kurs 377. DFDS er en god investering skriver Aktieugebrevet. Olieprisen kan smide lidt grus i maskineriet, mens vækstpotentialet ligger i rederiets satsning på udviklingen i Østersøområdet. Ugebrevet giver DFDS en fair value på 448 kroner Futuren på den amerikanske referenceolie blev mandag morgen handlet en anelse lavere i 69,48 dollar per tønde",2006-06-19T08:07:17+00:00,
https://www.dr.dk/nyheder/penge/nyt-panikudsalg-paa-boersen,"Dagens kurslister er trist læsning for aktionærerne. De danske aktier blev ramt af den negative udvikling på de globale aktiemarkeder, der var præget af frygt for økonomisk afmatning. C20 lukkede 3,3 procent lavere i 358,82, efter at indekset blev sendt til tælling i torsdagens første handel. Den generelle sure stemning på de globale finansielle markeder pressede den cykliske containerrederiaktie A.P Møller - Mærsk, som lukkede 3,2 procent lavere i kurs 45.500. Aktionærerne fik lidt nyt fra Lloyd's List der skrev, at en række ordrer på megastore containerskibe for nylig blev givet, og at ordrerne på de nye skibe ligger omkring den magiske grænse på 10.000 containerenheder. Vestas største taber Største taber i C20-regi var Vestas der lukkede med et tab på 7,5 procent til kurs 138,3. To af Vestas konkurrenter, japanske Mitsubishi og spanske Gamesa har landet storordrer på det amerikanske marked. - Vi vurderer, at Vestas vil blive presset på det amerikanske marked. General Electric vil fortsat være de største på sit hjemmemarked, og de andre skal slås om resten, vurderer Jyske Banks analytiker Jesper Frederiksen til RB-Børsen. Oliepriserne er faldet de seneste dage, og priserne fik et ekstra skub ned torsdag til 69,8 dollar per tønde, da meldinger om den formodede terrorleder al-Zarqawis død ramte nyhedsstrømmen. En høj oliepris gøder jorden for investeringer i alternative energikilder såsom vindmøller. DSV kørt agterud Vejtransportselskabet DSV, som også hører til blandt de cykliske transportaktier, faldt 4,7 procent og lukkede i kurs 878. Banksektoren gik ikke fri af torsdagens nedtur, da Nordea tabte 5,4 procent til slutkurs 65,8. Danske Bank klarede sig noget bedre, idet aktien sluttede 2,3 procent lavere i kurs 216,3. Forsikringsaktierne fik kurssmæk, da TrygVesta faldt 5,3 procent til kurs 337, mens Topdanmark lukkede 5,3 procent lavere i kurs 733. Carlsberg sluttede 2,2 procent lavere i kurs 395 og lå i gruppen med de ""små"" fald i C20-regi. Carlsberg vil satse på de østeuropæiske og centralasiatiske markeder med udgangspunkt i Uzbekistan. - Vi har kig på en række andre tidligere Sovjetstater. Det er nu det syvende land i det tidligere Sovjet, vi går ind i, og der er en række andre interessante lande, fortalte Jens Peter Skaarup til RB-Børsen. Faldt sammen som korthuse SAS tabte 4,6 procent til kurs 62. SAS var aktuel med trafik tal for maj. Overordnet set var trafiktallene fra SAS gode, lød vurderingen fra analytiker Michael Nielsen i Jyske Bank. Blandt sidepapirerne faldt ejendomsudviklingsaktierne sammen som korthuse i vinden. Sjælsø Gruppen tabte 11,3 procent og sluttede i kurs 1885, Nordicom tabte 5,1 procent til 1030, og Keops lukkede 10,9 procent lavere i kurs 20,5. Flyreservedelsselskabet Satair sluttede med et markant tab på 9,2 procent til kurs 212.",2006-06-08T15:45:50+00:00,
https://www.dr.dk/nyheder/penge/raadvildhed-praeger-boersen,"De danske aktier var det meste af dagen præget af en fortsat negativ og lettere rådvild stemning. C20 indekset tabte 0,2 procent til 372,25. Dagens største taber i C20-regi blev D/S Torm med et fald på 2,8 procent til kurs 245, mens hovedindekset var tynget af fald hos de vægtige A.P. Møller Mærsk aktier. Novo Nordisk og Novozymes holdte hånden under C20-indekset med pæne stigninger. Novo-søstre frem Novo Nordisk trak mest i positiv retning. Novo Nordisk lukkede 1,9 procent højere i kurs 367, efter at finanshuset Bear Stearns forhøjede sit kursmål for aktien til 435 fra 390. Åbningen for generisk insulin på det amerikanske marked gav samtidig ikke anledning til rynker i panden hos Novo Nordisks amerikanske topchef, Martin Soeters. Novozymes trak også i positiv retning. Novozymes steg 2,0 procent 424,5. Novozymes er leverandør af enzymer til ethanolindustrien. Australsk medvind til Vesats Vestas modtog en ordre torsdag på 53 stk. V90-3,0 MW møller til et projekt i Australien. Leveringen af møllerne begynder i tredje kvartal i år og de sidste vindmøller ventes at komme i drift i det første kvartal af 2008. Meldingen giver ikke anledning til ændringer af Vestas' prognoser for 2006. Aktien sluttede torsdag 0,7 procent lavere i kurs 149. - Ordrestørrelsen lyder på ca. 1 milliarder kroner, vurderer analytiker Jesper K Frederiksen fra Jyske Bank. Analytikeren har en salgsanbefaling på Vestas, da analytikeren ser risiko for flaskehalse ved levering af nøglekomponenter såsom gearkasser. Jesper K Frederiksen bemærker, at Vestas har haft en god ordreindgang i første del af 2006. Pres på høreapparat-producenter William Demant (WD) og GN Store Nord (GN) var i spil, da Phonak aflagde helårsregnskab torsdag morgen. Deres fælles schweiziske konkurrent præsenterede et godt helårsregnskab. Jyske Bank vurderer, at den organiske vækst i helåret lå på 24 procent og har dermed vokset markant hurtigere end høreapparatmarkedet. Dermed ligger Phonak i en klasse for sig selv, skriver Jyske Bank. Vækstudsigterne fra Phonak tyder på, at GN kommer til at gå en hård tid i møde. Jyske Bank vurderer, at GN også vil skuffe i andet kvartal, skriver analytiker Rune Møller fra Jyske Bank. Analytikeren har en reducer anbefaling på både GN og WD. GN Store Nord lukkede 1,2 procent lavere i kurs 64,50, mens William Demant taber 2,3 procent til kurs 428,5. I den sene handel meddelte GN Resound, at en ny generation Metrix, Metrix Mini, skal lanceres. Dagens vinder blev Brdr. A & O Johansen, som steg 8,4 procent til kurs 1485. Satellitudstyrsproducenten Thrane & Thrane lå også godt i markedet torsdag med en flot stigning på 2,7 procent, der sendte aktien op i en kurs 249,5.",2006-06-01T16:33:00+00:00,
https://www.dr.dk/nyheder/penge/carlsberg-og-william-demant-trak-aktiemarkedet-op,"Danske aktier kom godt fra start onsdag. Investorerne var godt tilfredse med Carlsbergs kvartalsregnskab, og høreapparatproducenten William Demant hævede forventningerne til helåret. Aktieboks: C20-indekset Lundbeck fik yderligere opbakning efter tirsdagens regnskabspræsentation, mens der ikke var det store spræl i C20-indeksets øvrige medlemmer forud for det vigtige pengepolitiske møde i den amerikanske centralbank senere onsdag. C20 åbnede 0,23 procent højere i rekorden 414,59. Carlsberg steg knap fire procent Aktier i Carlsberg fik en stigning på knap 4 procent til 421,00 at lune sig på, da bryggerikoncernen før fondsbørsens åbning præsenterede en stærk kvartalsrapport. - Rent talmæssigt er regnskabet en overraskelse for mig og også bedre end konsensus, siger analytiker Lars Villadsen i Sydbank til RB-Børsen. Han understreger dog, at det er svært at lægge for meget i regnskabet, der jo traditionelt er et svagt kvartal. Men det bliver spændende at se, hvorvidt udviklingen fortsætter i andet kvartal. Carlsberg landede i første kvartal 2006 en indtjening fra driften (EBIT) på 83 millioner kroner sammenlignet med et tab på 22 millioner kroner i samme periode i fjor. Det var bedre end ventet, da RB-Børsens estimat lød på en driftsindtjening på 39 millioner kroner. Den positive udvikling skyldes primært en bedring i de vesteuropæiske aktiviteter, forklarer Carlsberg. For hele regnskabsåret venter bryggerikoncernen uændret et 2006-driftsoverskud på 3,55 milliarder kroner mod 3,31 milliarder kroner i 2005. Opjustering blev omgående belønnet Williamt Demant kunne bryste sig af en stigning på 4 procent til 455,50, da høreapparatproducenten nu melder ud, at væksten i den underliggende forretning i 2006 vil overstige 10 procent, og at såvel omsætning som indtjening vil blive realiseret i den øvre ende af de tidligere udmeldte intervaller. William Demants egen prognose lyder på, at selskabet for 2006 når et salg på 5,2-5,3 milliarder kroner og et driftsoverskud (EBIT) på 1,225-1,275 milliarder kroner Lundbeck fortsatte op på kvartalsregnskabet Lundbeck fortsatte de gode takter tirsdag med en stigning på 0,9 procent til 136,8, efter at investorerne har haft tid til at bladre Lundbecks kvartalsrapport igennem. Tidligt onsdag meldte finanshuset ING sig på banen med en fastholdelse af købsanbefalingen. Samtidig sætter ING kursmålet på den danske medicinalvirksomhed til 150. - Lundbecks kvartalsmeddelelse demonstrerede, at den underliggende forretning fortsat er stærk, skriver ING, der samtidig fremhæver, at med dommen fra patentretssagen om Lexapro hængende uvis over selskabet, så synes kvartalsmeddelelsen ""triviel"". ING vurderer, at der er 90 procent sandsynlighed for, at Lundbeck trækker sig sejrrigt ud af opgøret med Ivax/Teva om Lexapro, som analytiker Tim Race vurderer til 37 kroner pr. aktie. Kursmålet på medicoselskabet Coloplast hæves til 460 kroner fra 400 kroner af Deutsche Bank, hvilket gav medico-aktien et lille rygstød på 0,4 procent til 485,0 i onsdagens tidlige handel.",2006-05-10T07:53:20+00:00,
https://www.dr.dk/nyheder/penge/aktiemarkedet-beloennede-torm-og-lundbeck,"Aktier i Lundbeck og D/S Torm fik massiv opbakning i tirsdagens tidlige handel, da investorerne tog godt imod selskabernes kvartalsrapporter. Aktieboks: OMXC20-indekset GN Store Nord, der aflægger regnskab senere tirsdag, kom også flot fra start, mens Vestas til gengæld trak ned i det samlede regnskab, efter at Jyske Bank nedjusterede sin anbefaling af aktien. Der var ikke meget spræl C20-indeksets øvrige medlemmer, hvilket gav anledning til en sidelæns bevægelse i indekset. C20 åbnede marginale 0,05 procent højere i rekorden 410,9. Lundbeck handlet op på kvartalsregnskabet Lundbeck-aktien strøg i vejret med en stigning på 3,4 procent til 136,75, efter at medicinalkoncernens salg af Cipralex i første kvartal overraskede positivt. Medicinalkoncernen fastholder sin indtjeningsprognose for 2006, mens omsætningen løb op i 2232 millioner kroner i første kvartal. Indtjeningen fra driften gav et overskud på 451 millioner kroner. Analytikere adspurgt af RB-Børsen havde estimeret en omsætning på 2069 millioner kroner og et driftsresultat på 393 millioner kroner Lundbecks salg af Cipralex overraskede i årets første kvartal, og det kan være det, der får aktien til at stige tirsdag. Det vurderer Anette Rye Larsen fra investeringsbanken Gudme Raaschou. - Derudover hæfter jeg mig ved, at Lundbeck fastholder sine forventninger, siger Anette Rye Larsen til RB-Børsen. Torm i kølvandet på Lundbeck D/S Torm kunne glæde sig over en stigning på 2 procent til 274,50, da rederiet landede et resultat på 59,3 millioner dollar (368,3 millioner kroner) før skat i første kvartal. Resultatet var bedre end ventet. Analytikere adspurgt af RB-Børsen havde ventet et resultat før skat på 55 millioner dollar og en omsætning 151 millioner dollar, mens rederiet endte med en omsætning på knap 162 millioner dollar. GN op forud for kvartalsregnskab Vækst i høreapparater og lønsomheden på mobile headsets er nogle af hovedpunkterne, når GN Store Nord aflægger regnskab. GN Store Nord åbnede 1 procent højere i 81,25. - Vækstraten i høreapparater skal gerne højere op, og efter at den skuffede i fjerde kvartal, ser jeg frem til, at GN Resound kan realisere højere vækstrater, lyder det fra analytiker Peter Nyborg Moltke fra Gudme Raaschou. Et skidt resultat i kalenderårets første kvartal fra headset-konkurrenten Plantronics har skabt lidt usikkerheden om marginerne inden for kontorheadset. Gudme Raaschou mener, at der igen vil være fokus på lønsomheden for de mobile headset, men peger på at første kvartal traditionelt er et svagt kvartal på dette område. Vestas nedjusteret af Jyske Bank Vestas blev tirsdag morgen nedjusteret til ""sælg"" fra ""køb"" af Jyske Bank, der sætter kursmålet til 160 kroner Aktien faldt 3,1 procent til kurs 181,25. - Vestas handles betydeligt højere end vores fair værdi på 140 kroner pr. aktie drevet af en stærk nyhedsstrøm omhandlende en stigende oliepris, nye ordrer og fokus på vedvarende energi. Risikoen ved en investering i Vestas er fortsat stor - og i den nuværende høje aktiekurs, tages der efter vores vurdering ikke højde for denne risiko, skriver analytiker Jesper Klitgaard Frederiksen.",2006-05-09T07:55:13+00:00,
https://www.dr.dk/nyheder/penge/aktiemarkedet-har-placeret-fodboldmesterskab-hos-fck,"De største danske aktier åbnede sidelæns med fremgang til Vestas og fald hos Novo. C20 åbnede marginale 0,05 procent lavere i 401,08. Aktieboks: C20-indekset Blandt sidepapirerne gik Parken Sport & Entertainment frem efter FCK's sejr over Viborg, mens SAS ikke lod sig ryste af, at luftfartsselskabet blev nedjusteret af Sydbank og Alm. Brand. Vestas fortsætter fremgang Vestas steg 1,4 procent til 184,00 efter torsdagens fremgang på over 6 procent. Torsdag florerede der rygter i markedet om et muligt opkøb af Vestas' spanske konkurrent Gamesa. Angiveligt har energiselskabet Acciona set sig lun på Gamesa, men også energiselskabet Iberdrola der i forvejen har aktier i Gamesa blev nævnt. Samtidig skrev Bloomberg News at, amerikanske energiproducenter vil investere mere end 4 milliarder dollar i år på vindmøller. Novo lider under flotte konkurrenttal Aktier i Novo Nordisk faldt 0,4 procent til 384,50, efter at konkurrenten Sanofi-Aventis, der er Europas største og verdens tredjestørste medicinalselskab, øgede salget af den ny generation af diabetesmidler markant i første kvartal. Salget af den langtidsvirkende insulinanalog Lantus steg med hele 42 procent i forhold til samme periode året før. Lantus har siden lanceringen været et særdeles succesfuldt diabetesmedikament, og Novo Nordisk har taget kampen op om det lukrative langtidsvirkende insulinanalog-marked i især USA. Det sker gennem det nyintroducerede produkt Levemir, men Sanofi-Aventis har hidtil gjort alt hvad der er muligt for at lægge hindringer i vejen for den danske koncern. Sanofi-Aventis mener, at Novo Nordisk vildleder i markedsføringsmaterialet, hvor de to produkter sammenlignes. Novo Nordisks egen ledelse har interne mål om, at Levemir skal kapre over 50 pct. af det amerikanske marked for langtidsvirkende insulinanaloger inden for seks-syv år. Investeringsbanken Carnegie venter, at salget af Levemir når 8 mia. kr. på verdensplan i 2010. Novozymes og Danisco lidt ned Aktionærerne i Novozymes måtte notere et lille fald på 0,43 procent til 468,50 at lune sig på, mens Danisco-aktien faldt 0,4 procent til 514,00. Allerede om to år skal benzin være lavet af bl.a. affaldsprodukter, halm og kødrester - den såkaldte anden generations biobrændsel. Det vil være godt for miljøet, mener de Konservative, der for at nå målet er klar til at bruge 500 mio. kr. på at sænke afgifterne på biobenzin. Det skriver Berlingske Tidende. Enzymer er en vigtig ingrediens i omdannelsen af affaldsprodukterne til biobrændsel, og både Novozymes og Danisco ventes at markere sig stærkt på markedet for biobenzin. Parken steg efter gårsdagens sejr Blandt de mere kulørte aktier på fondsbørsen kunne Parken Sport & Entertainment notere en stigning på 0,52 procent til 975,00, da FCK torsdag tog et vigtigt skridt mod det danske mesterskab. Sejren over Viborg gør, at klubben kun skal hente et point i de to resterende kampe, og selvom det glipper, skal Brøndby sejre i begge sine kampe for at kunne indtage førstepladsen, samt de skal indhente en bedre målscore. På kort sigt er der flere risikofaktorer for flyselskabet SAS, vurderer analytiker Christian Svendsen hos Alm. Brand Henton, og han sænker derfor sin anbefaling af SAS-aktien fra ""køb"" til ""akkumuler"" efter det skuffende regnskab for årets første tre måneder. Hos Jyske Bank nedjusteres SAS til ""akkumuler"". SAS åbnede uændret i 77,00.",2006-05-05T07:49:40+00:00,
https://www.dr.dk/nyheder/penge/c20-aabning-stille-og-rolig,"OMXC20 startede langsomt da A.P. Møller-Mærsk lagde ud med et lille fald, mens Danske Bank, der er regnskabsaktuel senere i dag, kom fornuftigt ud af startblokken. Novo Nordisk lå lunt i svinget fra morgenstunden og gav C20 et lille skub frem til en marginal gevinst på 0,08 procent til 399,70, mens ØK og Nordea trak ned i det samlede regnskab. Blandt sidepapirerne var der rift om aktierne i ejendomsselskabet Keops efter en opjustering i nat. Delte meninger om Danske Bank Aktier i Danske Bank åbnede 0,32 procent højere i 238 forud for finansgigantens kvartalsrapportering senere i dag. Blandt analytikere er der delte meninger om muligheden for en opjustering af Danske Banks resultatforventninger for 2006 i forbindelse med offentliggørelsen af regnskabet for årets første kvartal. Hos Handelsbanken venter analytiker Matti Ahokas en opjustering, mens analytikerne hos SEB Enskilda, Jesper Brydensholt og Thomas Johansson, vurderer, at det er for tidligt at vente en opjustering af forventningerne nu. Analytikerne argumenterer for, at indtjeningen pr. aktie for hele 2006 må opjusteres 2-3 procent efter et stærkt første kvartal og på grund af en renteforhøjelse på 50 basispoint hos ECB, som ventes gennemført i løbet af året. Ifølge Jyllands-Posten vælger Danske Bank nu at følge efter både de store europæiske banker og de mindre danske pengeinstitutter, da de flytter it-opgaver til et af de billige it-centre i Indien, Polen eller Baltikum. Uden fondsbørsrelaterede nyheder faldt aktier i Nordea og ØK med 1 procent og 2 procent til 243,50 og 383,50. Stille start til Novo Novo Nordisk fik en stille start på dagen efter nyheden om, at den schweiziske medicinalgigant Novartis begynder udviklingen af oralt indtageligt væksthormon - rHGH (Recombinant Human Growth Hormone). Det skriver Bloomberg News. Væksthormoner er et af Novo Nordisk tre hovedområder. Sidste år omsatte Novo Nordisk væksthormonbehandling for 2781 millioner kroner, hvilket var 20 procent mere end året før. Novo-aktien åbnede 0,13 procent højere i 383,00. Keops opad trods politianmeldelse Aktier i Capinordic og Keops var morgenens højdespringer, efter at de to selskaber indgik samarbejde om private banking-aktiviteterne. Keops købte gennem indskud af sit private banking selskab Proviso en ejerandel på 33 pct. i Capinordic. Det affødte en opjustering af Keops forventninger for helåret 2005/06 til 600 millionerkroner før værdireguleringer af ejendomme. Værdireguleringerne ventes fortsat at ligge på 200-300 millioner kroner. Samtidig er Keops blevet anmeldt til politiet for en stribe forhold af kommanditselskabet Bornholminvest, der anklager Keops Investorpartners for angiveligt at have nægtet at efterkomme ønsker og anvisninger fra bestyrelsen i Bornholminvest. Aktier i Capinordic steg 16 procent til 33,40, mens Keops steg 4 procent til 32,60. Underskud forventes til Genmab Biotekselskabet Genmab kunne notere et fald på 1,2 procent til 207,50 forud for præsentationen af sine kvartalstal. I 2006 venter Genmab at få et underskud på driften på 490-530 millioner kroner mod 430 millioner i 2005, og nettounderskuddet ventes samtidig at stige til 440-480 millioner fra 394 millioner kroner.",2006-05-02T08:03:24+00:00,
https://www.dr.dk/nyheder/penge/endelig-lidt-bedring-til-maersk-aktien,"Det danske OMXC20 indeks fik i modsætning til sine europæiske kollegaer en fornuftig start på fredagen, især da investorerne bakkede op om A.P. Møller-Mærsk. Mens aktier i ØK og TrygVesta trak ned, da udbytte gik fra selskaberne. Vestas faldt i kølvandet efter de seneste dages kursridt, mens ventureselskabet Olicom kom i massiv modvind efter torsdagens sene regnskab. C20 åbnede 0,15 procent højere i 392,1. Vestas i lille fald Aktier i Vestas lagde ud med et fald på 1,74 procent til 155, efter at have spillet en hovedrolle de seneste to dage med en samlet stigning på knap 20 procent. Analytiker Peter Rothausen fra Carnegie mener, at selv om Vestas' direktør Ditlev Engel har tegnet et lysere billede af vindmølleproducentens situation, så er der fortsat flere usikkerheder, der kan knække selskabets lønsomhed, og de er ikke indregnet i aktiekursen. Carnegie vurderer, at den fair værdi af vindmølle-aktien bør ligge mellem 120-130 kroner pr. aktie samtidig med, at investeringsbanken understreger, at niveauet for lønsomheden (EBIT-marginen) har en væsentlig indflydelse på værdiansættelsen. - En ændring på 1 procentpoint ændrer den fair værdi med 23 procent, skriver Carnegie, der i sin vurdering regner med, at Vestas lander på en EBIT-margin på 7,5 procent fra 2008 og frem. Aktier i Vestas strøg torsdag i vejret med knap 10 procent til 157,75. Mærsk peger igen opad A.P. Møller-Mærsk fik luft med en stigning på 1,8 procent til 51.500, efter at investorerne har fordøjet onsdagens fæle regnskabspræsentation, der bl.a. gav svenske Enskilda Securities anledning til at skære 27 procent af sit kursmål til 52.900 kroner på A.P. Møller - Mærsk. Aktieboks: A.P. Møller-Mærsk B Analytiker Steven Brooker nedjusterede sin anbefaling til ""reducer"" fra ""køb"". Skibsreder Jess Søderberg var torsdag på banen med en melding om, at der er mulighed for revurderinger af de 10 Kerr-McGee felter. Felterne førte til en ekstranedskrivning i 2005-regnskabet på 3,2 milliarder kroner. - Vi vurderer jo løbende, og man kan sagtens forestille sig, at vurderingerne ændres positivt, sagde Jess Søderberg til RB-Børsen. Olicom kraftigt ned Ventureselskabet Olicom måtte sluge et tab på 7 procent til 6,00, da selskabet præsenterede sin årsrapport sent torsdag. Olicom er i forhandlinger med en samarbejdspartner og venter, at forhandlingerne herom afsluttes i næste uge. Hvis samarbejdsaftalen føres ud i livet vil Olicom i fremtiden primært foretage investeringer gennem indskud i kapitalfonde. Rockwool, der torsdag aflagde et kanonregnskab, har sat 1,2 milliarder kroner af til investeringer i 2006, men midlerne skal kun benyttes til allerede kendte projekter. Det oplyser finansdirektør i Rockwool, Knud Jørning, til RB-Børsen. Selskabet holder presse- og analytikermøde fredag formiddag. Aktien steg 2,5 procent til 779,00 i fredagens tidlige handel efter en fremgang på over 2 procent torsdag.",2006-03-31T08:26:00+00:00,
https://www.dr.dk/nyheder/penge/dsv-lyser-op-paa-et-surt-aktiemarked,"Carlsberg trak ned efter aktienedjustering fra Jyske Bank, mens GN Store Nord kom i vanskeligheder efter hårde udmeldinger på selskabets generalforsamling tirsdag. Aktieboks: C20-indekset DSV gik på fornem vis fri af de negative strømninger, da selskabet har fået tilbudt 99,3 procent af aktierne i det hollandske selskab Frans Maas. Alt i alt var der en generel sur stemning i dagens første handel, og C20 indekset åbnede 0,4 procent lavere i 400,89. DSV overtager hollandske Frans Maas Transportkoncernen DSV fik en god start på onsdagen med en stigning på hele 2,9 procent til 863,00, efter at selskabet i forbindelse med det offentlige købstilbud på Frans Maas har fået tilbudt 99,3 procent af aktierne i det hollandske selskab, da købstilbuddet udløb tirsdag eftermiddag. - Det var det væsentligste vilkår i tilbudsdokumentet. Der er stadig en række vilkår, der skal opfyldes, og det melder vi ud om en uge, hvorvidt de er opfyldt. Men de er da mere af formel karakter. Så der er stor sandsynlighed for, at de sidste ting er i orden, og vi er glade for, at vi har opnået en sådan tilslutning, siger økonomidirektør Jens Lund fra DSV til RB-Børsen onsdag morgen. Dobbelttæv til GN Store Nord GN Store Nord har helt bogstaveligt fået tæv to gange, først på selskabets generalforsamling, hvor selskabets høreapparatforretning kom i fokus. GN Resound halter i bekymrende grad efter konkurrenterne, og indsatsen for at øge salget er slået fejl, skriver dagbladet Børsen onsdag. Hvis ikke ledelsen kommer ud af starthullerne, er Resound på vej til at blive totalt hægtet af i kampen om høreapparatmarkedet lød det fra frustrerede investorer på gårsdagens generalforsamling i GN Store Nord. Til morgen smittede den negative stemning af på aktiekursen, hvor GN Store Nord åbnede 1,46 procent lavere i 84,25. Carlsberg nedjusteres og falder Carlsberg nedjusteres til ""akkumuler"" fra ""køb"" af Jyske Bank, hvilket affødte et fald i bryggeri-aktien på 1,1 procent til 410,50. - Carlsberg aktien er steget knap 20 procent siden vi opjusterede aktien til ""køb"" ultimo september. Som følge af den pæne kursudvikling har Carlsberg aktien indfriet en del af det potentiale, vi så i aktien ved opjusteringen, hvorfor vi vælger at nedjustere vores anbefaling, skriver Jyske Bank. Bavarian Nordic faldt efter regnskabet Bavarian Nordic, som primært producerer koppevacciner, præsenterede inden fondsbørsens åbning regnskab for helåret. Det affødte et fald på 3,2 procent til 450,00 på trods af, at forventningerne om overskud i 2006 er bedre end Nordeas analytiker Rolf Sass Sørensen havde ventet før offentliggørelsen. For 2006 venter Bavarian Nordic at blive tildelt en RFP-III kontrakt for en MVA-baseret koppevaccine. Bavarian Nordic venter en omsætning på 800-900 millioner kroner og et overskud før renter og skat på 80-100 millioner kroner. Til gengæld steg Genmab Biotekselskabet Genmab steg 1,33 procent til 190,50, efter at selskabet har offentliggjort yderligere data fra selskabets fase I/II undersøgelse med HuMax-CD20 til behandling af patienter med aktiv leddegigt. Disse resultater tegner meget lovende, udtaler Lisa N. Drakeman, ph.d., Chief Executive Officer hos Genmab, der ser frem til den videre udvikling af produktet.",2006-03-22T08:47:52+00:00,
https://www.dr.dk/nyheder/penge/vestas-trodsede-surt-marked-og-steg-66-procent,"Danske aktier trak ned tirsdag, da de tunge drenge i C20-indekset, A.P. Møller-Mærsk (APM) og Novo Nordisk, faldt på en international sur stemning. Regnskabet fra Jyske Bank var uden overraskelser, mens der var anderledes liv i Vestas-aktien efter opkøbsspekulationer. Carlsberg var med et fald på 2,5 procent til 352,50 bundprop i det toneangivende danske C20 indeks, der lukkede 0,9 procent lavere i 389,06. Vestas op på opkøbsrygter Vestas-aktien steg hele 6,6 procent til 121, da svenske ABB igen blev bragt i spil som mulig opkøber af den danske vindmøllekoncern. Spekulationerne tog fart, da Ditlev Engel over for RB-Børsen i den seneste uge understregede, at Vestas, lige som alle børsnoterede selskaber, er til salg hver eneste dag. - Umiddelbart er Vestas og ABB et godt ""fit"", men jeg tror ikke så meget på det. ABB har været igennem en meget svær periode med finansielle problemer, og et køb af Vestas vil ødelægge selskabets genopbygning, siger Vestas-analytiker Henrik Breum fra Danske Equities til RB-Børsen. Vestas bragte selv positivt nyt til bordet, da de ved middagstid via fondsbørsen indberettede en ordre fra den tyske developer Plambeck Neue Energien på 44 MW til levering i første halvår 2006. Hård dag for de tunge aktier Novo Nordisk-aktien tabte 1,3 procent til 344, og formåede ikke at udnytte en positiv vurdering fra Citigroup. Den amerikanske finansgigant hævede tirsdag morgen sit kursmål på Novo-aktien til 355 kroner, men der var samtidig negative vurderinger fra Handelsbanken, Dresdner Kleinwort Wasserstein og Credit Suisse. APM-aktien lukkede 1,92 procent lavere i kurs 61.200. Rederi-aktiviteterne kom i fokus, da datterselskabet Maersk Line indgik en aftale med Mediterranean Shipping vedr. en ny rute mellem Liverpool og Montreal i Canada. Jyske Bank faldt en enkelt procent Jyske Bank præsenterede tirsdag før fondsbørsens åbning regnskab for helåret 2005, der vidnede om en stigning i basisindtjeningen på 58 procent til 1,775 milliarder kroner. Analytikerestimatet lød på 1,7 milliarder kroner. Det gav ikke anledning til de store kursbevægelser og udsigterne for 2006 hjalp heller ikke. Jyske Bank venter, basisindtjeningen vil falde i 2006 grundet øgede konkurrence og pres på indtjeningsmarginalen. Jyske Bank lukkede med et fald på en procent til 308. Sidepapirerne lyste op EDB-Gruppen kunne sole sig i en stigning på 4,6 procent til 274, efter at selskabet øgede sit overskud før skat i 2005 til 56,5 millioner kroner fra 36,6 millioner kroner i 2004. - De forbedrede resultater i forhold til 2004 kan især tilskrives udviklingen hos datterselskaberne EG Utility og EG Sverige, skriver EDB Gruppen. Selskabet fastholder målsætningen om at nå en overskudsgrad på 10 procent i 2007. Mandagens kursraket fortsatte sit vilde ridt tirsdag, da aktier i Dan-Ejendomme steg 9,52 procent til kurs 690. Dan-Ejendomme er et ejendomsadministrationsselskab. Ejendomsudviklingsselskabet Jeudan meddelte tirsdag, at de har købt en ejendom i København for 212 millioner kroner af den nordjyske kollega TK Development. TK-aktien steg 3,54 procent til kurs 58,50, mens Jeudan-aktien lukkede marginale 0,64 procent lavere i kurs 309.",2006-01-31T16:27:00+00:00,
https://www.dr.dk/nyheder/penge/novo-traekker-ned-men-omxc20-stiger,"Med A.P. Møller-Mærsk og Vestas i spidsen lagde OMXC20-indekset ud med en stigning, selv om regnskabsaktuelle Novo trak ned. Aktieboks: OMXC20-indekset Danmarks største medicinalkoncern kom skidt ud af starthullerne efter en skuffende regnskabspræsentation, mens DSV til gengæld satte kursrekord. Seksten ud af de tyve største og mest handlede aktier på fondsbørsen bakkede op om en stigning i C20 indekset på 0,6 procent til 388,5. Lidt skuffelse over Novo-regnskab Novo Nordisk lå ved 9.30-tiden 2,1 procent lavere i 336,00. Årsregnskabet fra den danske medicinalgigant får en lille pil nedad af Jyske Banks analytiker Peter Bertram Andersen. - Dels nedjusterer de forventningerne marginalt, og dels er der lidt problemer med udviklingen af NovoSeven, siger analytikeren til RB-Børsen. For 2006 venter Novo Nordisk en vækst i resultatet af den primære drift på lidt over 10 procent, mens medicinalselskabet tidligere ventede en vækst på 10-15 procent. - Ellers er tallene i regnskabet fine. Der er et par nye projekter, og de er på vej i fase-III med deres inhalerbare insulin, noterer Peter Bertram Andersen sig på den positive side. Bud på Dubai havn trækker A.P. Møller op APM-aktionærerne kunne notere en stigning på 1,7 procent til 60.900, efter at Dubai Port World (DP World) ifølge Bloomberg News har hævet sit bud på den britiske havneoperatør P&O Ports, som ellers torsdag accepterede et købstilbud fra Singapores PSA. DP World har nu budt 3,88 milliarder pund (42 mia. kr.) mod PSA's bud på 3,55 milliarder pund, og dermed er buddet forhøjet med 3,6 milliarder kroner. Budkrigen på P&O Ports har gennem den seneste tid givet et vist rygstød på kursen for A.P. Møller - Mærsk, da det har kastet lys over værdien af koncernens havneaktiviteter, samlet i APM Terminals. Vestas fortsætter fremgangen Vestas fortsatte de seneste dages himmelflugt med en stigning på 3,3 procent til 117,25. Verdens største vindmølleproducent kom torsdag i spil til en canadisk ordre, efter at jointventuret Labrador Ventus Limited Partnership, der består af Ventus Energy og Metis Energy, vil bygge en vindmøllepark på 1000 MW, hvoraf de 160 MW allerede skal etableres til sommer. Den danske vindmøllekoncern har leveret samtlige møller til det canadiske marked seneste år, og Ventus Energy har tidligere benyttet Vestas til projektet Robitaille Farm Wind Park. Her leverede Vestas 6 1,5 MW-møller til projektet, ifølge Ventus Energi. Den nye vindmøllepark har en samlet projektværdi på 2,5 milliarder dollar (15,2 mia. kr.). Vestas lukkede torsdag 6,32 procent højere i 113,50. Genmab op efter vellykket emission Biotekselskabet Genmab kunne sole sig i en stigning på 6,5 procent til 156,50, efter at virksomheden har gennemført den rettede emission af fem millioner aktier, som selskabet varslede i midten af januar. Den rettede emission skal bruges til finansieringen af selskabets to mest lovende pipelinekandidater, Humax-EGFr og Humax CD20, så langt ind i fase III forsøgene som muligt. De to lægemiddelkandidater anses blandt analytikere for at være de mest værdifulde. Senest fik Genmab de amerikanske myndigheders ""fast track""-status for Humax-EGFr, hvilket indebærer, at udviklingsarbejdet nu kan accelereres. Genmab lukkede torsdag 5,8 procent højere i 147,00.",2006-01-27T09:38:00+00:00,
https://www.dr.dk/nyheder/penge/c20-faldt-15-procent,"C20 dykkede 1,5 procent til 411,3 med Novo Nordisk som stor taber. Pænt regnskab fra Danske Bank Danske Bank faldt 2,7 procent til 144,5. Aktien startede dagen godt med en 2,2 procents stigning efter et pænt halvårsregnskab, men stemningen vendte dog i den sene handel. Overskuddet faldt med knapt 23 procent til 7,78 milliarder før skat i forhold til samme periode sidste år. Resultatet var dog stadigvæk bedre end analytikerne havde ventet. Novo Nordisk dykkede Novo Nordisk faldt 5 procent til kurs 303 på trods af en opjustering af indtjeningsprognosen til 22-25 procent inklusiv valutaeffekten i koncernens halvårsregnskab. Koncernens salg i Nordamerika steg 21 procent i lokal valuta mod en stigning i første kvartal på 27 procent. Analytikerne havde ventet et endnu bedre regnskab, derfor faldt Novo Nordisk. Stigninger til Vestas og SAS Vestas steg 4,5 procent til 607 efter de stigende oliepriser, mens SAS steg 3,8 procent til 38,5 efter at have fremlagt trafiktal fra juli..",,2008-08-07T15:25:00+00:00
https://www.dr.dk/nyheder/penge/c20-aabner-positivt,"A.P. Møller - Mærsk åbnede 2,1 procent højere i kurs 49.300. Røster i aktiemarkedet mener, at stigningen skyldes en ny positiv analyse fra investeringsbanken Carnegie, der også har været aktiv på købssiden fra morgenstunden. Samtidig var der godt nyt for raterne for containerfragt til Indien fra Nordeuropa, Storbritannien, Skandinavien og Baltikum, da de stiger med 10-15 procent fra oktober. Carlsberg åbnede 0,3 procent højere i kurs 461,5. Den hollandske konkurrent Heineken gentog de tidligere opjusterede forventninger til helåret 2006 i sin regnskabspræsentation for første halvår. Bryggeriet betegner væksten i det russiske marked, hvor Carlsberg også operer, som sundt og målsætningen er at nå en markedsandel på 20 procent i Rusland i løbet af fem til seks år fra de nuværende 16 procent. Novo Nordisk åbnede 0,6 procent højere i kurs 422. Biotekselskabet ZymoGenetics som Novo Nordisk ejer 30 procent af, har afsluttet et fase 3-forsøg med stoffet rhThrombin til brug mod blødning ved kirurgiske indgreb. Resultaterne præsenteres på en konference d. 17. september. Vestas åbnede 0,3 procent højere i kurs 164,8. Vindmølleproducenten blev tirsdag handlet lavere efter at salget af sin andel på cirka 49 procent i Vestas RRB India. Bang & Olufsen åbnede 0,1 procent lavere i kurs 600. Den tyske konkurrent Telefunken planlægger et snarligt indtog på det nordiske marked, hvor dyre og avancerede produkter vil tage kampen op med B&O. DFDS lå uændret i kurs 490. DFDS Seaways har købt passagerskibet m.s. Fjord Norway. Skibet vil i starten af november blive indsat på Fjordlines tidligere rute Bergen-Haugesund-Stavanger-Newcastle, som er en ny rute for DFDS Seaways. Det er aftalt ikke at offentliggøre salgs-/købspris for skibene, og købet samt salget får ingen væsentlig indflydelse på DFDS' forventede årsresultat for 2006, anfører rederiet. Brdr. Hartmann åbnede 0,5 procent lavere i kurs 210. Lønmodtagernes Dyrtidsfond vil bruge en ny bestyrelsespost i emballageselskabet til at skabe bedre indtjening. Ophævelse af de kritiserede aktieklasser er anden prioritet. Victoria Properties steg 9,0 procent til kurs 260, og var højdespringer i den tidlige handel. Kilde: RB-Børsen",,2006-09-06T07:47:06+00:00
https://www.dr.dk/nyheder/penge/c20-faldt,"C20 indekset endte 0,6 procent lavere Indekset endte i 379,67. efter fald i DSV og Vestas. Blandt sidepapirerne faldt Maconomy og Neurosearch begge på regnskabsfremlæggelser. DSV faldt på regnskab Aktien faldt 1,6 procent til kurs 966. I forbindelse med regnskabspræsentationen hævede DSV sine forventninger til synergieffekterne fra opkøbte Frans Maas med 50 millioner kroner til 450 millioner kroner Synergieffekterne ventes at have fuld effekt i år 2008. Vejtransportkoncernen skuffede investorerne lidt på indtjeningssiden, mens omsætningen lå marginalt over analytikernes forventninger. Vestas faldt på forventninger Vestas faldt 2,2 procent til kurs 169,3. Vindmølleproducenten fik sent onsdag en ordre på 33 V90 møllertil fire vindkraftprojekter i Frankrig. Leveringen begynder i 2007 og får dermed ingen effekt på 2006-regnskabet, hvor investorerne torsdag får indsigt i de første seks måneder. Og det var de blandede forventninger til regnskabet, der udløste faldet. ØK var dagens højdespringer Aktien steg 2,6 procent til kurs 247 uden nyheder fra selskabet via Københavns Fondsbørs. Fald i sidepapirerne Maconomy lukkede 3,3 procent. lavere i kurs 11,7. Softwareselskabet har mere end fordoblet salget af softwarelicenser i første halvår, mens salget i USA var ""ikke tilfredsstillende"". Vicesalgsdirektør Mads Skalbo har valgt at fratræde sin stilling. Maconomy fastholder prognosen for helåret 2006, da væksten i andet halvår ventes lavere. Neurosearch falder stadig Biotekaktien faldt 2,8 procent til kurs 192. Første halvår gav et underskud på 98,5 millioner kroner før skat mod et overskud sidste år. Neurosearch forventer fortsat et underskud omkring 110-130 millioner kroner for hele året, men forventningerne vil blive ændret, hvis købet af svenske A. Carlsson Research gennemføres. Købet af svenske A. Carlsson Research til en pris op mod 707 millioner kroner er et godt strategisk match, men det er for tidligt at vurdere, om prisen er den rigtige, mener analytiker Annette Rye Larsen fra Gudme Raaschou.",,2006-08-23T15:36:39+00:00
https://www.dr.dk/nyheder/penge/tung-morgen-c20,"Faldet i A.P. Møller-Mærsk fortsatte her til morgen i kølvandet af gårsdagens nedjustering. Rederiaktien blev til morgen handlet 0,7 procent lavere i kurs 42.800, efter at være styrtdykket lidt over ni procent i går. Jyske Bank mener, at tirsdagens markante kursfald i APM ikke var nok. - Mærsk falder kun knap 10 procent i går på problemerne, mens en aktie som Danisco for nylig faldt tilsvarende på lidt skuffende forventninger. Det er bare et eksempel, men det virker som om nogen holder hånden under Mærsk-aktien, sagde Rune Møller til RB-Børsen. Ændringer i anbefalinger Nogen af de første udmeldinger kom fra Morgan Stanley, som ikke ville ændre sin salgsanbefaling ""underperform"". Finanshuset venter, at markedet står over for en to-årig cyklisk nedgang. I modsatte grøft var franske Credit Agricole Cheuvreux, som gentog sin købsanbefaling ""outperform"". Inden onsdagens markedsåbning nedjusterede Alm. Brand A. P. Møller-Mærsk til ""reducer"" fra ""akkumuler"", med en fair pris for aktien på 40.000 kroner Erhvervsbanken FIH revurderede tirsdagens melding om, at ""bunden var nået"" for APM aktien, men fastholdt et optimistisk syn på rederiaktien med en ny fair pris på 50.000-55.000 kroner Sukker og medicin åbner i minus Danisco blev efter onsdagens åbning handlet 0,6 procent lavere i kurs 410. Den søde aktie faldt mere i smag hos analytikerne onsdag, da det hollandske finanshus ABN Amro hævede sin anbefaling til ""hold"" fra ""sælg"". Lundbeck tabte onsdag 1,7 procent, da den blev handlet til kurs 134. Medicinalaktien var største gårsdagens højdespringer i det tyngede C20-indeks. Medicinalkoncernen fik tirsdag anbefalingen ""overvægt"" samt kursmålet 155 af JP Morgan. Finanshuset mener, at Lundbeck er det næstbilligste midcap-medicinalselskab i Europa og vurderer, at selskabet i pipelinen har to medikamenter med markante markedsmuligheder. Codan på akkumuler Codan blev onsdag handlet 0,4 procent lavere til kurs 411. Forsikringsaktien blev, inden åbningstid, opjusteret til ""akkumuler"" fra ""reducer"" af analytikerne Mikael Hallåker og Matti Ahokas fra Handelsbanken. Samtidig hævede de kursmålet til 450 fra 400. Revurderingen kommer efter de tiltag, forsikringskoncernen foretog i sidste uge. - Det er klart et skridt i den rigtige retning, selvom der sandsynligvis vil være behov for yderligere besparelser for at nå omkostningsniveauet for sammenlignelige selskaber, skrev analytikerne. Novo Nordisk åbnede onsdag 0,4 procent lavere i kurs 355. Den danske medicinalkoncern vandt tirsdag Levemir-sagen mod Sanofi Aventis. Retssagen, startet af franske Sanofi Aventis, blev fra flere sider set som et forsøg på at skabe tvivl om Levemir, og derigennem forsinke Novos langtidsvirkende insulinanalog indhug i det franske selskabs salg af den tilsvarende analog, Lantus på det amerikanske marked. Novo Nordisks ledelse har interne mål om, at Levemir skal kapre over 50 procent af det amerikanske marked for langtidsvirkende insulinanaloger inden for seks-syv år. Ejendomsselskabet Keops meddeler, at selskabet har opkøbt en ejendomsportefølje med 172 ejendomme for 5,4 milliarder kroner. Keops åbnede uændret i 21,6 kroner. Kilde: RB-Børsen",,2006-06-28T07:57:24+00:00
https://www.dr.dk/nyheder/penge/danske-bank-trak-c20,"Dagen bød på kraftig fremgang for det danske eliteindeks C20, som steg 0,8 procent til 418,92. C20 holdt sig dermed i front for de europæiske indeks. Danske Bank trak C20 højere, da storbanken opjusterede helårsforventningerne i sin regnskabspræsentation kort før middag. A.P. Møller-Mærsk og Novo Nordisk leverede ligeledes pæn fremgang. Dansk Bank overgik forventninger Danske Bank lukkede 2,1 procent højere i kurs 245 kroner efter dagens regnskabsmeddelelse. Opgørelsen efter tredje kvartal gav et resultatet på 13,61 milliarder kroner før skat. Analytikerne havde ventet et resultat i underkanten af 13 milliarder kroner Dermed overgik Danske Bank forventningerne, og banken kunne med rette opjustere helårsforventningerne. - Det er lidt bedre end ventet på renteindtægter og handel, og lidt dårligere på gebyrindtægterne, men alt i alt et godt regnskab med pil op, sagde Sydbanks aktieanalysechef, Bjørn Schwartz, til RB-Børsen. Fremgang til Novo Nordisk Novo Nordisk lå stabilt hele dagen og endte med en fremgang på 0,7 procent til kurs 441. Den franske konkurrent Sanofi-Aventis aflagde tirsdag morgen et skuffende ni-månedersregnskab, og den franske aktie faldt dermed godt 4 procent Vestas sluttede tirsdagen med et fald på -0,5 procent trods meddelelsen om ny ordre på 103 møller fra kinesiske Longyuan. - Longyuan er den største udvikler og ejer af vindmøller i Kina, så vi ser ordren som ganske betydelig. Det vigtigste er, at Longyuan har bestilt V80-møllerne, som vi skal bygge vores forretning i Kina på i fremtiden, sagde Thorbjørn Rasmussen til RB-Børsen. Lempede regler til transportbranchen Vejtransportkoncernen DSV endte med en fremgang på godt 3,1 procent til kurs 1079. Repræsentanter for arbejdsgiverne i transportbranchen mødtes i dag med Justitsministeriet, for at diskutere de nye sanktioner i forhold til overtrædelse af køre- og hviletidsreglerne. Forud for mødet havde topchefen for Danmarks største transportselskab DSV karakteriseret lovgivningen som helt uden fornuft. - Myndighederne har en overordentlig striks adfærd, så det næsten mister fornuft og balance, sagde DSV's administrerende direktør Kurt K. Larsen til RB-Børsen. Justitsminister Lene Espersen lempede reglerne, dog uden at stille chaufførerne tilfredse. Blandt sidepapirerne fastholdt rederiet DFDS en pæn stigning tirsdag og sluttede i 1,5 procent i kurs 619. Aktien tordnede tirsdag morgen frem med en stigning på op mod 6 procent efter finanshuset S Equity Research anbefalede ""stærkt køb"". Dog tabte aktien lidt af pusten, efter Danske Equities' sænkede anbefaling af aktien fra ""køb"" til ""hold"" med en fair værdi på 600 kroner Sjælsø Gruppen endte i kurs 1690 med en stigning på knap 5,3 procent Ved fremlæggelse af markedsopdatering fastholdt Sjælsø Gruppen forventningerne til årsregnskabet, trods temposkiftet på boligmarkedet.",,2006-10-31T16:40:00+00:00
https://www.dr.dk/nyheder/penge/carlsberg-straffet-c20-stiger,"Investorerne skar prompte toppen af Carlsbergs markedsværdi efter bryggerikoncernens årsregnskabspræsentation tirsdag, da prognoserne for 2006 skuffede. I indeværende år venter Carlsberg et resultat af primær drift i niveauet 3,55 milliarder kroner, hvor analytikerne havde spået om en driftsindtjening på 3,7 milliarder kroner. Aktieboks: OMXC20 Carlsbergs andel af koncernresultatet ventes at stige med cirka 10 procent i forhold til 2005, da det var 1,1 milliarder kroner, mens analytikerne her venter et overskud på 1,6 milliarder kroner Det viser medianen af RB-Børsens rundspørge til 10 analytikere forud for årsregnskabet. Også udviklingen i Vesteuropa går i den forkerte retning. Skuffet over regnskab - Udviklingen i Vesteuropa skuffer markant, og et så markant fald i overskudsgraden er ikke tilfredsstillende, siger Lars Villadsen til RB-Børsen. Han konstaterer, at det er afgørende, hvad Carlsberg oplyser nærmere om problemerne i Vesteuropa. Dermed blev Carlsberg hægtet af kollegaerne i OMXC20, der over en bred kam viste gode takter med A.P. Møller-Mærsk og TrygVesta i front. C20 steg 0,4 procent til 393,5, mens Carlsberg-aktien faldt 2,4 procent til 373,00. Store forventninger til dansk olie APM aktionærerne kunne notere en stigning på 1 procent til 59.300. Der skjuler sig enorme mængder olie i den danske sektor, der kan hentes op, hvis der forskes i nye teknologier. Det siger professor ved Danmarks Tekniske Universitet, Erling H. Stenby, til JydskeVestkystens erhvervsredaktion tirsdag. Det kan blive til 1000 milliarder kroner, hvis indvindingen øges fra 30 til 50 procent, inden udnyttelsen fra Nordsø-felterne indstilles, skriver JydskeVestkysten. Forsikringskoncernen TrygVesta åbnede 1 procent højere i 349,00, da selskabet efter lukketid mandag fik løftet sit kursmål til 380 fra 350 hos finanshuset Standard & Poor's, der fastholder sin købsanbefaling af TrygVesta. SAS falder efter stævning Luftfartsselskabet SAS kunne notere et fald på 1,3 procent til 79,50, efter at pilotforeningen i Danmark mener, at SAS direkte spekulerer i ulovligheder. Den udmelding kommer piloterne med, efter SAS sammen med otte andre luftfartsselskaber blev stævnet i USA mandag for at have samarbejdet om at koordinere gebyrer på brændstof og forsikringer i forbindelse med priserne på luftfragt. Sydbank fik ikke den bedste start på dagen med et fald på 2 procent til 172,00 efter sin årsregnskabspræsentation, der indeholdt et basisresultat på 1170 millioner kroner, hvor den regionale bank tidligere havde skønnet at basisresultatet ville ligge mellem 1050-1150 millioner kroner Banken anser regnskab for helåret som særdeles tilfredsstillende. Sydbank venter et basisresultat i 2006 mellem 875-1025 millioner kroner.",,2006-02-21T08:47:00+00:00
https://www.dr.dk/nyheder/penge/c20-endte-i-lille-minus,"Det danske aktiemarked blev i dag påvirket af den negative stemning på de globale markeder, og kvartalsregnskabet fra Nordea understøttede den negative stemning. C20-indekset faldt 0,81 procent til 399,25. Aktieboks: Nordea faldt i dag Aktier i Nordea faldt 2,61 procent til 74,50, da bankens regnskabstal vidnede om, at virksomheden har svært ved at styre omkostningerne. Nordea fastholder forventningerne til 2006 om en forskel på mere end 5 procentpoint i væksten mellem indtægterne og omkostningerne. Banken ser dog en moderat stigning i omkostningerne i 2006 på linje med udviklingen i første kvartal på 3 procent Det er en fravigelse fra tidligere udmelding om nul omkostningsvækst frem til 2007. Regnskabet fra Nordea viste et bedre resultat end ventet, men kvaliteten af indtjeningen kunne være bedre. - Bundlinien er bedre end ventet, men handelsindtægterne trækker opad. Udgifterne stiger 3 procent, men det er stadig flot når toplinien steg 11 procent, siger Torsten Bech Jensen til RB-Børsen. GN Store Nord på minussiden GN Store Nord begyndte og endte dagen i negativt terræn og lukkede 5,01 procent lavere i 80,50, da svage prognoser fra konkurrenten Plantronics skabte usikkerhed for headsetbranchen. Plantronics-aktien blev slagtet på børsen i New York med et fald på mere end 25 procent. Ifølge Danske Equities lover de dårlige Plantronics udsigter ikke godt for GN Store Nord. I modsatte grøft bemærkede analytiker Klaus Madsen fra Handelsbanken, at Plantronics aftagende vækstrate inden for kategorien meget vel kan være en konsekvens af, at GN tager markedsandele. Klaus Madsen gentog sin købsanbefaling på GN-aktien. De cykliske aktier fra A.P. Møller-Mærsk faldt 1,74 procent til lukkekurs 50.800, da rederiaktierne blev trukket lavere i i dagens sene handel. Vestas og Danske Bank endte i plus Vestas-aktien vekslede tab til et plus på 0,89 procent og lukkede i 170,75, da den amerikanske energiproducent FPL Group vil udvide sin vindenergiproduktion med 760 megawatt i 2006. - Det kan meget vel betyde nye ordrer for Vestas, der tidligere har leveret til FPL, vurderer analytiker Henrik Breum fra Danske Equities. Aktierne i Danske Bank kunne kun mande sig op til en lille stigning på 0,21 procent til 239,75 trods flotte kommentarer fra analytikerkredse efter gårsdagens regnskabspræsentation. Handelsbanken og Alfred Berg ABN Amro har hævet deres kursmål af Danske Bank, mens Standard & Poor's Equity Research fastholder en stærk købsanbefaling og et kursmål på 285 kroner Genencor skaber plus De enzymproducerende virksomheder Danisco og Novozymes lå også med plusser. Novozymes steg 0,75 procent til kurs 467,50, mens Danisco-aktien vandt 0,39 procent til kurs 516, efter nyheden om, at den Danisco-ejede amerikanske enzym-virksomhed Genencor er gået ind i et fransk ethanolprojekt sponsoreret af den franske stat. Samtidig får de tårnhøje oliepriser nu Novozymes til at geare aktiviteterne op i Nordamerika. Biotekselskabet Genmab fastholdt sent i går sin resultatprognose for 2006 efter regnskabet for første kvartal. Genmab-aktien lukkede 1,88 procent højere i kurs 216,50. Color Print opjusterer forventningerne til regnskabsåret 05/06 markant til 50 millioner kroner før skat fra 37-40 millioner kroner. Det sendte Trykkerivirksomhedens aktier 10 procent højere i lukkekurs 550.",,2006-05-03T15:21:00+00:00
https://www.dr.dk/nyheder/penge/c20-aabnede-postivt,"FLSmidth indtog her til morgen scenen med en opjustering af indtjeningsforventningerne til 2006. Det gav FLS-aktien et solidt afsæt til dagens handel. C20-indekset åbnede 0,7 pct. højere i rekord 468,82. Blandt sidepapirerne kom Bavarian i centrum grundet et forlist samarbejde med den britiske medicinalgigant GlaxoSmithKline. Bedre end forventet FLSmidth hævede fredag morgen forventningerne til helåret 2006. Driftsindtjeningen blev hævet til 775 mio. kr. fra 650-700 mio. kr. Omsætningsprognosen blev sænket til 12,3 mia. kr. fra 12,5-13,5 mia. kr. Det er gået bedre end ventet inden for samtlige forretningsområder, men det er primært bedre ordreafvikling samt øget salg inden for mineraler, der fører til det højere driftsresultat, skrev FLSmidth. FLSmidth åbnede 3,9 pct. højere i kurs 403. Stor ordre Vestas begyndte med en ordreannoncering. Vindmølleproducenten har modtaget en stor kinesisk ordre. Selskabet skal levere 220 stk. V52-850 kW vindmøller. Vestas oplyste, at ordren ikke påvirker koncernens forventninger til 2007. Leveringen begyndes i efteråret 2007. Værdien af den kinesiske ordre kan anslås til 1,2-1,3 mia. kr. Det vurderede analytiker Henrik Breum fra Danske Equities til RB-Børsen. Vestas åbnede 2,9 pct. højere i kurs 269. Danske Bank, som aflagde helårsregnskab onsdag, fik opløftende nyt fra Alm. Brand. Finanshuset gentog fredag morgen sin købsanbefaling på Danske Bank, efter at have nærlæst storbankens regnskabstal for 2006. Alm. Brand hævede kursmålet til 300 kr. fra 290 kr. Analytiker Ricky Steen Rasmussen hæftede sig ved, at kvaliteten i indtjening var klart bedre end ventet. Danske Banks overskud lå stort set på linje med Alm. Brands prognose, men over konsensusestimatet. Danske Bank åbnede 0,2 pct. højere i kurs 264. Bavarian Nordic og GlaxoSmithKline har ophævet samarbejdsaftalen, meddelte Bavarian Nordic. Afbrydelsen af samarbejdet omfattede stoffet Imvamune, og det får ifølge Bavarians ledelse ingen negative økonomiske konsekvenser. Bavarian tabte 1,3 pct. til kurs 548.",,2007-02-02T09:00:00+00:00
https://www.dr.dk/nyheder/penge/aktier-apm-pressede-c20,"Sur stemning på børsen A.P. Møller-Mærsk (APM) lukkede 1,9 procent lavere i 52.900, mens vejtransportaktien DSV lukkede 2,3 procent lavere i kurs 969, da den sure stemning tyngede transportaktierne. Carnegie og Jyske Bank ser ikke med samme øjnene på APMs kommende markedsopdatering. Carnegie gentog sin købsanbefaling, idet finanshuset minimum venter en gentagelse af helårsforventningerne på torsdag. I modsatte grøft findes Jyske Bank, som stadig ser risiko for en nedjustering. Hos Jyske Bank er analytiker Michael Nielsen ikke sikker på, at koncernen fastholder forventningerne. Carlsberg tabte 0,9 procent til kurs 525. Alm. Brand Henton ændrede sin anbefaling på bryggerikoncernen til neutral fra køb, efter at Carlsberg-aktien har leveret kursfremgang den seneste tid. Storbanken Danske Bank tabte 2,1 procent til kurs 237. Forsikringsaktierne lå også i bunden med betydelige tab. TrygVesta tabte 1,7 procent til kurs 407,5, mens Topdanmark tabte 1,7 procent til kurs 883. Vestas gik mod trenden Vestas lukkede 2,4 procent højere i kurs 215. Den spanske energigigant Iberdrola oplyser, at den har købt britiske Scottish Power. Scottish Power har gennem årene været en stor kunde hos den danske vindmøllekoncern Vestas, mens Iberdrola ejer 25 procent af Vestas-konkurrenten Gamesa. Iberdrola købte i oktober vindmøller fra Gamesa til en værdi af 4 milliarder dollar og Gemesa fik dermed fyldt ordrebøgerne. Vestas Mediterranean West direktør Ebbe Funk ser store muligheder i handlen. - Du kan ikke blive nummer et i verden med hensyn til udvikling af vindparker, hvis ikke du får Vestas ind i din portefølje. Det tror jeg ikke, sagde Ebbe Funk i sidste uge til RB-Børsen, da købstilbuddet var på trapperne.",,2006-11-28T16:25:00+00:00
https://www.dr.dk/nyheder/penge/c20-i-ny-rekord,"C20 steg 1,2 procent og lukkede i 439,66. Dermed endte C20 i rekordniveau for 21. gang i år. Lundbeck, Novo Nordisk og Vestas fik pæne stigninger, mens Danisco tabte pusten efter præsentation af halvårsregnskab. Lundbecks amerikanske partner Forest var torsdag på opkøbstogt og købte bioselskabet Cerexa for 2,7 milliarder kroner Lundbeck steg 3,6 procent til kurs 152,8. Novo Nordisk fik hævet sit kursmål af Citigroup. Kursmålet lyder nu på 525 mod tidligere 445, og anbefalingen blev hævet til ""køb"" fra ""hold"". Samtidig tabte Novo sin verserende patenttvist med Pfizer, som Novo har sagsøgt grundet Pfizers inhalerbare insulin Exubera. Novo steg 2,5 procent højere i kurs 468. Vestas fik medvind, da en af konkurrenterne, GE Wind, der ejes af General Electric har meddelt, at kapacitetsudnyttelsen er fyldt for hele 2007. Dermed får Vestas mindre konkurrence i forbindelse med nye ordrer i 2007. Vestas steg 0,5 procent til kurs 238. Danisco var dagens taber på C20 indekset efter sit halvårsregnskab og faldt 2,2 procent til 497,0. Danisco fastholdt sine helårsforventninger for resultatprognosen, ingrediensdivisionen går forsat bedre, mens det går den modsatte vej for sukkerdivisionen. Markedet havde ventet en samlet opjustering. Det kommende C20 medlem F.L.Smidth har fået ordre på levering af maskiner samt supervision og reservedele til en ny cementproduktionslinie i Ægypten, der herefter vil være verdens største cementfabrik. Den samlede ordre har en værdi af 200 millioner kroner. FLS lukkede 1,2 procent højere i kurs 350.",,2006-12-14T16:55:00+00:00
https://www.dr.dk/nyheder/penge/lille-loeft-til-c20,"C20-indekset steg 1,12 procent til 417,62. Efter en stærk start fra morgenstunden blev den gode stemning dæmpet af et overraskende fald i den foreløbige opgørelse af tyske fabriksordrer. De danske storbanker blev løftet af en god europæisk finansstemning efter stærke regnskaber fra Europa, mens Carlsberg-aktien red videre på tirsdagens bølge. Bankerne steg Den positive stemning i finanssektoren skyldes gode regnskaber fra både franske BNP Paribas og tyske Commerzbank. Danske Bank, der er regnskabsaktuel i morgen, steg 3,3 procent til 148,5, mens Nordea steg 3,5 pct. til 74.5. Roskilde Bank lukkede markant højere med en stigning på 18,2 pct. til kurs 94, efter at den afgående bestyrelsesformand har afsløret, at aktionærerne vil blive præsenteret for et købstilbud ved den ekstraordinære generalforsamling i september. Vestas fik smæk Vestas faldt 1,7 procent til kurs 581, efter at den amerikanske vindmølleorganisation AWEA advarede vindmøllesektoren om, at skatteordningen for vindmølleproducenter i USA - den såkaldte PTC-ordning - udløber ved udgangen af året, og politikerne har endnu ikke kunnet blive enige om en forlængelse. Hos Vestas er man dog overbevist om, at der kommer en forlængelse af den altafgørende skatteordning. Højt skum hos Carlsberg Carlsberg-aktien fløj videre med en 5,6 procents stigning til kurs 464. Finanshuset Dresdner Kleinwort hævede onsdag sin anbefaling af aktien fra hold til køb. B&O og ØK frem B&O steg 2,5 procent til kurs 223, efter at selskabet indgik en aftale om et unikt lydsystem med tyske Mercedes AMG. B&O fastholdt dog forventningerne for det indeværende regnskabsår. Aktierne i ØK steg 5,7 procent til kurs 373. Almindelig Brand Markets venter en opjustering af helårsforventningerne i halvårsregnskabet onsdag d. 13. august og hævede dermed sin anbefaling af ØK-aktien til køb fra neutral, men kursmålet dog blev sænket til 425 kr. fra 440 kr.",,2008-08-06T15:27:00+00:00
https://www.dr.dk/nyheder/penge/lidt-vaklende-start-c20,"Fredag morgen blev C20-indekset presset lidt lavere og faldt 0,2 pct. til 447,01. På de store europæiske fondsbørser oplevede investorerne samme tendens. Derivatmarkedet kan dog henover middag få lidt ekstra opmærksomhed grundet simultan udløb af aktieindeksfutures og aktieindeksoptioner samt aktieoptioner. Det såkaldt Triple Witching-fænomen forekommer fire gange årligt og kan give lidt uroen på aktiemarkederne. Novo Nordisk åbnede 0,4 pct. lavere i kurs 473,5. Jyllands-Posten skriver i dag, at den franske medicinalkoncern Sanofi-Aventis lancerer en ny insulinpen, engangspennen SoloStar. Den vil gå i direkte konkurrence mod Novo Nordisks FlexPen og vil være et nyt våben i den igangværende krig mellem Sanofi-Aventis og Novo Nordisk om insulinmarkedet. Lundbeck tabte 0,8 pct. til kurs 160,8. Medicinalkoncernen fik i dag gentaget anbefalingen hos det hollandske finanshus ING. ING har en hold-anbefaling på Lundbeck og et kursmål på 160 kr. Vestas åbnede 0,2 pct. lavere i kurs 273. Jyske Bank gentog sin akkumuler-anbefaling på Vestas. - Vi forventer en fortsat positiv nyhedsstrøm omkring Vestas, som relaterer sig til blandt andet en stigende ordreindgang og et stort fokus på vedvarende energi. Derfor fastholder vi Akkumuler på trods af, at aktien handles væsentlig over vores estimerede fair værdi på 213 kr. pr. aktie, skriver analytiker i Jyske Bank, Jesper Klitgard Frederiksen, i en kommentar forud for Vestas regnskab 20. marts. Blandt de mindre papirer overraskede regnskabsaktuelle H+H International med en kursfremgang på 4,2 pct. til kurs 1980. Producenten af porebetonelementer fik et overskud før skat på 114 mio. kr. i 2006 mod et overskud før skat i 2005 på 147 mio. kr. - Faldet i resultatet før skat sammenholdt med 2005 skyldes primært det forventede underskud på de nytilkøbte polske aktiviteter, skrev H+H International i regnskabet. Kort inden torsdagens lukketid kom Harboes Bryggeri med regnskab for de første ni måneder af 2006/07, men det blev til trist læsning for investorerne. Harboes Bryggeri måtte endnu engang sænke indtjeningsprognosen for helåret. Harboes Bryggeri, som torsdag tabte 3,9 pct., lå uændret i kurs 210. Anderledes positivt åbnede bryggerikonkurrenten Royal Unibrew, som steg 3,7 pct. til kurs 697. Genmab indgår forskningssamarbejde med den danske hoved- og halscancer gruppe, Dahanca-gruppen. Genmab åbnede 0,3 pct. lavere i kurs 336. Genmab søger stadig en partner til sit hoved- og halskræftmiddel Humax-EgFr. Bekræftede IR-chef, Helle Husted, for RB-Børsen.",,2007-03-15T09:36:00+00:00
https://www.dr.dk/nyheder/penge/solide-stigninger-til-c20,"C20 steg 1,7 procent til 438,43 efter en positiv dag, hvor navnlig FLSmidth og NKT gik frem. Medicinalaktier gik frem Genmab lukkede mandag 3,3 procent højere i kurs 250,5. Genmab-investorerne afventer fase III test af HuMax-CD20 mod kronisk lymfatisk leukæmi, som ventes annonceret i slutningen af 2. kvartal. Lundbeck steg 3,6 procent til kurs 122 efter meldingen om en relancering af selskabets potentielle storsællert, sovemiddelet Gaboxadol. GN vinder terræn GN Store Nord steg 1,5 procent til kurs 26,7. Trods negativ start på dagen med et fald på 1,5 procent, efter at den internationale investeringsbank Goldman Sachs valgte at sænke sin anbefaling af aktien i GN Store Nord til ""sælg"" fra tidligere ""neutral"". Banken vurderede, at forventningerne for 2008 virker for optimistiske, og venter en justering af prognoserne. Industriaktierne går frem FLSmidth og NKT lukkede med de største stigninger i C20-regi. FLSmidth lukkede 4,3 procent højere i kurs 489, mens NKT sluttede med en fremgang på 4,3 procent til kurs 367. Bang & Olufsen steg 2,9 procent til 316, efter at finanshuset Carnegie hævede sin anbefaling til Neutral fra tidligere Underperform. Bang & Olufsen kommer tirsdag med regnskab for tredje kvartal.",,2008-04-07T15:24:00+00:00
https://www.dr.dk/nyheder/penge/moderat-stigning-til-c20-0,"C20 endte dagen med en moderat stigning på 0,2 procent til 435,72, mens de øvrige europæiske børser lukkede med stigninger omkring 1 procent. Finansaktierne endte positivt På trods af generel tilbagegang i den sene handel, endte finansaktierne positivt. Danske Bank steg 1,5 procent til 182,8, Nordea steg 3,1 procent til 82,8, og Sydbank steg 2,8 procent til 186. Smæk til Vestas Den eksplosive vækst i vindmøllebranchen har medført, at både store internationale firmaer og mindre lokale producenter har fået øjnene op for de store muligheder i vindenergi. Det øger konkurrencen, og det vil presse Vestas i alvorlig grad fremover. Vestas lukkede 1 procent lavere i 511. Forsikringsaktier i vildrede Forsikringsselskabet Trygvesta har mistet sin internationale partner, Zurich der vil gå solo på det danske marked, og Trygvesta søger nu en ny international partner. Trygvesta steg 0,2 procent til 422,5, mens konkurrenten Topdanmark faldt 3,7 procent til kurs 801. Grovvarefusion gav stigning Grovvareselskabet Hedegaard-aktien steg 22,7 procent til kurs 540, efter at svenske Lantmännen tilbød at betale 520 kroner per aktie. Tilbuddet er betinget af, at det får accept fra 51 procent af aktionærerne.Lantmännen ejer i forvejen 30 pct. af aktierne.",,2008-04-02T15:32:35+00:00
https://www.dr.dk/nyheder/penge/europa-trak-c20-ned,"C20-indekset kunne ikke holde morgenens positive takter, og fulgte med resten af Europa lavere. Således lukkede C20 0,5 procent lavere i 510,84. Investorerne fik halvårsregnskab fra Jyske Bank, mens Dantherm blev sendt højere på rygter omhandlende ordre fra Ericsson. Jyske Bank opjusterer Jyske Bank, der steg 0,9 procent til kurs 432, aflagde et halvårsregnskab, der indeholdt en opjustering af helårsprognosen. Jyske Bank venter nu en basisindtjening på 2,1-2,3 milliarder kroner i 2007. Jyske Banks basisindtjening for første halvår steg til 1,27 milliarder kroner, hvilket var bedre end ventet. Nettorenteindtægterne steg til 1,61 milliarder kroner fra 1,44 milliarder kroner. De vigtige renteindtægter lå på den svage side i første halvår, vurderede analytiker Stig Nymann hos Gudme Raaschou over for RB-Børsen, der dog samtidig pegede på, at banken henter indtjeningen ind på en reduktion i omkostningerne. - Vores seneste tre kvartalers fokusering på effektiviseringer har været årsagen til, at vi opjusterer forventningerne til helåret, udtalte direktør Anders Dam fra Jyske bank til RB-Børsen. Andre banker påvirket af regnskab Danske Bank steg 0,2 procent til kurs 236, mens Sydbank steg 0,9 procent til kurs 279,5. Nordea, der faldt 0,6 procent til kurs 89,5, fik opjusteret kursmålet af Goldman Sachs til 118 skroner fra 113 skroner med anbefalingen ""neutral"". Novo og Lundbeck kiggede mod vest Novo Nordisk og Lundbeck-investorerne holdt øjnene rettet mod USA, hvor Eli Lilly præsenterede halvårsresultat. Eli Lilly øgede sin omsætning med 20 procent i andet kvartal. Det var især salget af antidepressivet Cymbalta og diabetes-midlet Byetta, som drev omsætningen. Novo lukkede 0,7 procent lavere, mens Lundbeck tabte 0,5 procent. FLSmidth-konkurrent med godt regnskab FLSmidth lukkede 1,2 procent højere i kurs 490. Investorerne fik tirsdag et positivt halvårsregnskab fra finske Outukumpu, der er konkurrent til FLS-datterselskabet FFE Minerals. Mærsk-konkurrent overvejer havnekøb A.P. Møller - Mærsks B-aktie lukkede 1,2 procent lavere 73.900. Kinesiske Cosco, der er konkurrent til A.P. Møller - Mærsk, overvejer at investere 1 milliard dollar i et havneprojekt i den østkinesiske provins Jiangsu. Det skrev Shanghai Securities News på baggrund af anonyme kilder ifølge Bloomberg News. Igen stor stigning til Dantherm Blandt sidepapirerne stjal Dantherm opmærksomheden efter mandagens markante fremgang på 8,1 procent. Dantherm steg 3,2 procent til kurs 194. Svensk Ericsson har modtaget en stor ordre til udbygning af GSM i Indien. Da Dantherm tidligere har været underleverandør til Ericsson, var der spekulationer i, at der også kan være en betydelig ordre på vej til Dantherm. - Hvis Dantherm skal være underleverandør, så skal man ikke glemme, at Ericsson er en af de hårdeste forhandlere, så det kan være, Dantherm får højere omsætning, men spørgsmålet er, om indtjeningen følger med, sagde analytiker Daniel Patterson fra Danske Equities. (Kilde: RB-Børsen)",,2007-07-24T15:18:23+00:00
https://www.dr.dk/nyheder/penge/lille-stigning-til-c20,"C20 steg 0,4 procent til 466,71 på en stille dag, hvor de europæiske indeks havde marginale udsving. Spekulationer om Carlsberg Der er spekulationer om, at Carlsbergs partner i Rusland, S, vil blive købt af enten Heineken eller en kapitalfond. Analytiker Casper Albæk fra Jyske Bank tvivler på, at det er realistisk. Derimod ser han ingen problemer i, at Carlsberg kan opkøbe resten af joint-ventureselskabet BBH. Carlsberg steg 2,5 procent til kurs 607. Topdanmark og Jyske Bank hittede Forsikringskoncernen Topdanmark leverede største stigning i C20 og lukkede 3,4 procent højere i kurs 1080. Jyske Bank lå også i toppen med en fremgang på 3 procent til kurs 449. Begge stigninger kom uden nævneværdige nyheder fra selskaberne. Lundbeck fortsat i problemer Lundbeck fik fredag sænket sit kursmål til 130 kroner fra 160 kroner af Goldman Sachs, som har anbefalingen ""neutral"". Også JP Morgan sænkede sin anbefaling af Lundbeck, efter afbrydelsen af Gaboxadol, til ""neutral"" fra ""overvægt"". Kursmålet blev skåret ned med 45 kroner til 140 kroner Lundbeck faldt 1,1 procent til kurs 130,5. A.P. Møller - Mærsk fik hævet kursmålet A.P. Møller - Mærsk fik fredag nyt kursmål fra Almindelig Brand. Finanshuset løftede anbefalingen på APM-aktien til ""afvent køb"" fra ""salg"" og hævede kursmålet til 59.000. APM faldt dog 1,5 procent og lukkede i kurs 58.200. Phamexa steg på konkurrents produkt Pharmexa lukkede 3,6 procent højere i kurs 17,4. Der kom godt nyt fra selskabet Dendreon om medikamentet Provenge mod prostatakræft. Medikamentet er inden for samme kategori, som Pharmexas produkter.",,2007-03-30T15:49:00+00:00
https://www.dr.dk/nyheder/penge/c20-negativ-stemning-fortsaetter,"Den negative stemning fortsatte i dag på det danske marked, og C20 åbnede med et markant minus i omegnen af 3 procent. Men i løbet af dagen vandt indekset lidt frem, og lukkede blot 1,3 procent lavere til 455,44. Det skriver RB-Børsen. Presset ramte langt de fleste store spillere. Lundbeck tabte 2,3 procent til kurs 151, og A.P. Møller-Mærsks B-aktie lukkede 2,2 procent lavere i kurs 58.100. Også bankaktierne led. Danske Bank lukkede 2,5 procent lavere, Nordea lukkede 2,8 procent lavere, mens Jyske Bank lukkede 1,9 procent ned. Regnskab fra Trygvesta Forsikringskoncernen Trygvesta leverede helårsregnskab for 2006. Overskuddet før skat blev på 3,7 milliarder kroner i 2006 mod 2,9 milliarder året før og var som ventet. For 2007 venter Trygvesta et overskud før skat på 2,5 milliarder kroner, og disse forventninger ligger under analytikerprognoserne. FLSmidth følger opjustering Inden de danske markeder åbnede fremlagde FLSmidth regnskab for helåret 2006. FLSmidth præsenterede en driftsindtjening på 775 millioner kroner - en stigning på 95 procent, hvilket er på linje med FLSmidths opjustering fra den 2. februar. FLSmidth lå dagen igennem i minus, og lukkede 1,9 procent lavere i kurs 364. Novo Nordisk får god pris Novo Nordisk, som lukkede 1 procent højere til kurs 485, har fået en god pris for sin ejerandel i medicinalselskabet Dako. Novo Nordisk bogfører 1,5 milliarder kroner fra salget, og pengene skal enten bruges til opkøb eller aktietilbagekøb.",,2007-02-28T17:17:00+00:00
https://www.dr.dk/nyheder/penge/ny-rekord-til-c20-0,"C20-indekset satte endnu en rekord med en stigning på 0,5 procent til 475,79. Dagen bød desuden på et tilfredsstillende regnskab fra Jyske Bank og en anbefaling af Neurosearch som foretrukken investering blandt de danske biotekaktier. Fremgang for Jyske Bank Jyske Bank leverede et helårsregnskab, som viste en fremgang i basisindtjeningen til 2,27 milliarder kroner fra 1,75 milliarder kroner, hvilket var lidt bedre end RB-Børsens analytikerprognose. Jyske Bank venter en basisindtjening i 2007 på niveau med 2006 eller derover. De forsigtige bankfolk hos Jyske Bank har meldt konservativt ud for 2007. Det konstaterede chef for sales trading i Danske Bank, Mads Zink, over for RB-Børsen. Danske Bank og Nordea konkurrerer om opkøb Banksektorens to store drenge var i centrum grundet mulighederne for et opkøb af et svensk realkreditinstitut. De to nordiske finansgiganter vil begge byde på SBAB, når den svenske stat sætter sine aktier til salg. Danske Bank steg 1,5 procent til kurs 267,5 og var dermed vigtigste bidragsyder til C20-indeksets fortsatte rekord. Nordea faldt 0,3 procent til kurs 90. Neurosearch den foretrukne biotekaktie Neurosearch steg 1,9 procent ti kurs 348,5 efter Danske Equities' anbefaling af aktien. Aktien bliver i en gennemgang af den danske biotekbranche fremhævet som foretrukken investering.",,2007-02-06T16:36:00+00:00
https://www.dr.dk/nyheder/penge/c20-i-ny-rekord-0,"C20-indekset lukkede 0,2 procent højere i rekord 473,24. Men dagens største stigning faldt i sidepapiret Bavarian Nordic. Lundbeck opjusteret JP Morgan hævede sit kursmål på Lundbeck med 15 kroner til 185 kroner Det amerikanske finanshus gentog sin købsanbefaling ""overweight"" på Lundbeck-aktien. Lundbeck lukkede 2,3 procent højere i kurs 169,8. A.P. Møller-Mærsk steg B-aktien sluttede 0,5 procent højere i kurs 59.300. A.P. Møller - Mærsks datterselskab, APM Terminals, har givet et opkøbsbud på driften af to havneterminaler på Fisherman Islands, Brisbane. Det skriver den australske internetavis Queensland Business Review. Danske Bank har opkøbsplaner Danske Bank er på vej med et bud på det svenske realkreditinstitut SBAB, skriver det svenske Dagens Industri. Ifølge avisen, som har talt med Danske Banks ordførende direktør Peter Straarup, vil Danske Bank med stor sandsynlighed byde på SBAB, når den svenske stat sætter sine aktier i SBAB til salg. Danske Bank faldt 0,2 procent til kurs 263,5. FLSmidth opjusteret Danske Equities opjusterede kursmålet for FLSmidth til 446 kroner FLSmidth faldt 1,1 procent til kurs 409. FLSmidths datterselskab FFE Minerals fik mandag helårsregnskab fra den finske konkurrent Outokumpu, som efter sin præsentation blev sendt mere end 10 procent højere. Novo Nordisk faldt Efter fire dages flotte stigninger satte Novo Nordisk mandag kursen sydpå og faldt 1,0 procent til kurs 511. Dette skete selvom USB hævede kursmålet til 475 kroner fra 435 kroner Stor stigning til Bavarian Nordic Biotekselskabet Bavarian Nordic leverede et kurshop på 9,9 procent til kurs 610. Danske Equities hævede mandag sit kursmål fra 572 til 705 og fastholdt anbefalingen ""køb"" af aktien. Det sker efter, at Bavarian Nordic har opsagt sin aftale med GlaxoSmithKline, og derved selv vil producere og levere alle vacciner.",,2007-02-05T16:44:22+00:00
https://www.dr.dk/nyheder/penge/solid-stigning-til-c20,"Det danske aktiemarked startede året med en rekord, da C20 indekset lukkede 1,37 procent højere i 447,51. Der var stigninger til næsten samtlige aktier i indekset. Vestas fik en ny stor amerikansk ordre. Ordren kom fra Enel North America, som er et af de største amerikanske energiselskaber med fokus på vedvarende energi. Ordren lyder på 56 V80-1,80 MW vindmøller til levering i tredje kvartal 2007 til Smoky Hills-projektet i staten Kansas i USA. Vestas skal levere, installere og sætte de 56 vindmøller i drift, og ordren indeholder ligeledes en femårig vedligeholdelses- og serviceaftale. Vestas steg 1,6 procent til 242,5. Novozymes klar med nyt enzym. Novozymes steg 0,2 procent til kurs 487. Novozymes er klar med et nyt enzym, Mannaway, til at takle genstridige pletter på tøjet. Mannaway skal være med til, at vende stagnationen på markedet for vaskemiddelenzymer til en fremgang på 1-3 procent årligt. Alk-Abello lancerer græspollenvaccine som tablet. Alk-Abello græspollenvaccine på tabletform, Grazax, blev tirsdag lanceret i Danmark, Norge og Storbritannien. Tabletterne skal optimalt helst tages hver dag året rundt og koster 3162,75 kroner for 100 uden tilskud. Alk-Abello steg 2,6 procent til kurs 1447. Pæn stigning til Sjælsø Gruppen. Sjælsø Gruppen har solgt tre ejendomme for 500 millioner kroner og præciserede samtidig sine forventninger til 2006. Herefter ventes et overskud før skat på 725 millioner kroner. Sjælsø Gruppen fik hævet sin anbefaling af Danske Equities til ""køb"" fra ""hold"" med et kursmål på 2052. Nordea anbefaler stadig et ""stærkt køb"". Sjælsø Gruppen endte 5,1 procent højere i kurs 1945. TK Develoment steg trods salgsanbefaling. TK Development steg 4,8 procent til kurs 88. TK Development meddelte før nytår, at den skal opføre og udvikle et nyt center i Gdansk i Polen. Nordea fastholder dog en ""stærk salg"" anbefaling.",,2007-01-02T16:56:58+00:00
https://www.dr.dk/nyheder/seneste/rederiet-torm-bliver-del-af-c25-aktieindekset,"Rederiet Torm, som er et af verdens største tankskibsrederier, vil fra i morgen været en del af eliteindekset C25 på børsen. Det oplyser Nasdaq i en pressemeddelelse . C25-indekset er de største og mest omsatte danske aktieselskaber. Torm bliver indeksets aktie nummer 25, og rederiet kommer der i selskab med andre store transportvirksomheder som Mærsk og DSV.",,2024-06-16T17:14:00+00:00
https://www.dr.dk/nyheder/seneste/c25-indekset-lukker-paa-det-laveste-niveau-siden-ruslands-invasion-af-ukraine,"Det danske aktiemarked har fredag oplevet nogle af de største fald i ugevis, ifølge Ritzau. C25-indekset er i dag lukket 3,4% lavere, hvilket er det største fald på en enkelt dag siden Rusland 24. februar gik ind i Ukraine. Det kan skyldes udsigten til stigende renter. Det siger aktieanalysechef i Sydbank Jacob Pedersen til Ritzau. - Vi har i et stykke tid været vant til et miljø med ultralave renter. Det stopper nu, hvor man er begyndt at hæve renterne i USA, siger Jacob Pedersen til Ritzau. C25-indekset er aktieindekset over de 25 mest omsatte aktier på Københavns Fondsbørs.",,2022-05-06T15:34:00+00:00
https://www.dr.dk/nyheder/seneste/de-danske-c25-aktier-rammer-laveste-niveau-i-aar,"Det danske aktieindeks C25 lukkede i dag på det laveste niveau i 2022. Indekset, der består af de 25 toneangivende danske aktier, faldt særligt efter nyheden om, at den den svenske Riksbank satte renten op med et helt procentpoint, hvilket var højere end ventet, skriver Ritzau. I alt faldt indekset med 1,63 procent. Dermed er C25 faldet med 25 procent, siden det nåede et rekordniveau i november sidste år.",,2022-09-20T15:37:00+00:00
https://www.dr.dk/nyheder/seneste/drs-oekonomikorrespondent-om-dansk-aktiefald-vi-er-paa-vej-ind-i-en-periode-med,"Det ledende danske aktieindeks, C25, faldt i dag med 3,1 procent. Årsagen til det store indeksfald skal findes i USA, hvor centralbanken i går signalerede, at den godt kan finde på at sætte renterne op tidligere, end mange lige gik og troede. - De højere renter skal sætte en bremse på hele økonomien, men aktiemarkederne kan ikke lide det, fordi de gerne vil have, at tingene buldrer derudaf, og at tempoet fortsætter, forklarer DR's økonomikorrespondent, Casper Schrøder. Han siger, at investorerne skal indstille sig på, at ""vi er på vej ind i en periode med lidt mere usikkerhed og svingende tider"" på aktiemarkederne. - Der er en usikkerhed om, hvorvidt renten skal op eller ned. Så man skal ikke regne med, at det bare går op og op og op, som det gjort de seneste par år, siger Casper Schrøder.",,2022-01-06T16:50:00+00:00
https://www.dr.dk/nyheder/seneste/kaempe-fest-paa-boersen-de-danske-aktier-havde-noget-indhente,"Det danske aktieindeks C25 steg med over fire procent mandag, og det var meget tæt på at slå rekord for den største stigning på en enkelt dag. Og årsagen til det store hop har en meget naturlig forklaring. Det danske aktiemarked har nemlig holdt lukket siden onsdag eftermiddag, og både torsdag og fredag steg de amerikanske aktier. - Vi ligger rigtig lunt i svinget, idet vi skal indhente noget af den gode stemning fra torsdag og fredag, hvor vi havde lukket, siger Jyske Banks senioraktierådgiver Martin Munk til finansmediet MarketWire. Desuden peger Martin Munk på, at aktierne løftede sig efter bedring på coronafronten i Kina - en genåbning i Kina kan nemlig løse problemer på fragt- og komponentsiden.",,2022-05-30T17:45:00+00:00
https://www.dr.dk/nyheder/seneste/danske-aktier-goer-comeback-efter-blodroede-aktiedage,"Efter at det ledende danske C25-indeks på blot to aktiedage faldt med over seks procent, så blev der i dag sat en foreløbig stopper for aktienedturen. C25-indekset rettede sig op og steg med i alt 1,6 procent, efter at det tidligere på dagen var oppe med mere end to procent . De blodrøde aktiedage i fredags og i går skyldes skuffende meldinger om den amerikanske økonomi, hvilket skabte nærmest panik på de internationale finansmarkeder og påvirkede også C25, som består af de 25 mest omsatte aktier på Københavns Fondsbørs. Wall Street i USA åbnede også i grønt efter nogle blodrøde dage, og de ledende indeks er foreløbig steget med omkring 1 til 1,6 procent.",,2024-08-06T15:01:00+00:00
https://www.dr.dk/nyheder/seneste/kurserne-falder-ogsaa-paa-de-amerikanske-boerser,"En tendens, der startede på børserne i Asien og fortsatte til Europa og Norden, har nu, hvor de amerikanske børser er åbnet, også ramt USA. Det skriver Reuters. Straks da de amerikanske børser åbnede faldt kurserne: Fredag oplevede det danske aktieindeks C25 det største kursfald i to år. DR's erhvervskorrespondent, Jacob Ussing, beskrev tidligere i dag de store kursfald som overraskende for de fleste.",,2024-08-05T14:09:00+00:00
https://www.dr.dk/nyheder/seneste/koebenhavns-lufthavne-skal-paa-jagt-efter-en-ny-topchef,"Administrerende direktør i Københavns Lufthavne, Thomas Woldbye, har sagt sit job op. Han stopper 30. september. Det oplyser selskabet, der står bag Københavns Lufthavn og Roskilde Lufthavn. Opsigelsen sker, fordi Woldbye skal være ny administrerende direktør for den britiske lufthavn Heathrow i London. Det er en af Europas absolut største lufthavne. I 2022 havde lufthavnen 61,6 millioner passagerer. Til sammenligning var der 22,1 millioner passagerer gennem Københavns Lufthavn sidste år. Ifølge Ritzau fik Thomas Woldbye i 2022 en løn på 12,3 millioner kroner inklusive bonusser. Det svarer til nogle af de mindste selskaber i det toneangivende danske aktieindeks C25.",,2023-06-30T07:26:00+00:00
https://www.dr.dk/nyheder/seneste/danske-aktier-i-det-stoerste-kursfald-set-de-seneste-tre-maaneder,"De danske aktier er lukket med det største kursfald i tre måneder. Det ledende danske aktieindeks, C25, faldt med 2,4 procent. Tidligere på dagen lå indekset til det største kursfald i ti måneder, men genvandt så noget af det tabte. Udviklingen skal ses i lyset af, at C25-indekset det seneste år er steget voldsomt og langt mere end de fleste andre aktiemarkeder. Det skriver Ritzau.",,2021-01-27T16:17:00+00:00
https://www.dr.dk/nyheder/seneste/aktionaerer-i-novozymes-siger-ja-til-chr-hansen-fusion,"Aktionærerne i både biotekselskabet Novozymes og ingrediensvirksomheden Chr. Hansen har sagt ja til en fusion. Det skriver Finans. Selskaberne forventer, at fusionen kan gennemføres i løbet af fjerde kvartal i år eller første kvartal i 2024. Dog mangler der stadig en række godkendelser fra myndighederne, heriblandt en fra EU-Kommissionen, skriver Ritzau. Det samlede selskab vil få en årlig omsætning på omkring 3,5 milliarder euro. Det svarer til 26 milliarder kroner. De to selskaber er begge en del af det danske eliteindeks, C25. Opdateret klokken 18.07 med, at aktionærerne i Chr. Hansen også siger ja til fusion.",,2023-03-30T12:28:00+00:00
https://www.dr.dk/nyheder/seneste/faldende-inflationstal-fra-usa-er-fremragende-nyt,"Det er ""fremragende nyt"". Sådan siger seniorøkonom Kristian Skriver fra Dansk Erhverv om de amerikanske inflationstal for november, der netop er kommet, ifølge Ritzau. Forbrugspriserne i USA faldt en smule i november, hvor inflationen faldt til 7,1 procent. Det var lavere end økonomernes estimat på 7,3 procent og også lavere end de 7,7 procent i oktober. - Den aftagende inflation er fremragende nyt, fordi det indikerer, at renteforhøjelserne fra den amerikanske centralbank nu så småt er begyndt at virke. Samtidig er der tegn på, at det globale prispres er aftagende, siger seniorøkonomen. Også Dansk Industri er begejstret for den seneste inflationsrapport. På det danske aktiemarked er eliteindekset C25 ifølge mediet MarketWire tirsdag eftermiddag skudt i vejret på grund af de seneste tal fra USA. Det skriver Ritzau.",,2022-12-13T14:07:00+00:00
https://www.dr.dk/nyheder/seneste/stor-dansk-fusion-paa-vej-chr-hansen-og-novozymes-vil-rykke-sammen,"De to store danske giganter Chr. Hansen og Novozymes ønsker fremover at arbejde sammen som et enkelt selskab. Det oplyses i en meddelelse til fondsbørsen. Begge selskaber er en del af det ledende danske aktieindeks, C25. Det er den nuværende topchef i Novozymes, Ester Baiget, som er udset til at stå i spidsen for det nye selskab. - Kombinationen af to strategisk komplementære virksomheder med et fælles formål og avancerede kapaciteter vil vise verden bioløsningernes sande kraft, siger hun i meddelelsen. Hvis fusionen bliver gennemført, vil de to selskaber få en samlet årlig omsætning på omkring 3,5 milliarder euro. Det svarer til 26 milliarder kroner. Fusionen skal dog først godkendes af de relevante myndigheder. Sker det, ventes den færdig mellem fjerde kvartal 2023 og første kvartal 2024.",,2022-12-12T07:38:00+00:00
https://www.dr.dk/nyheder/seneste/danske-aktier-i-stiv-modvind-det-stoerste-kursfald-siden-starten-af-maj,"De danske aktier har været i stiv modvind i dag, hvor det toneangivende C25-indeks tog det største dyk i flere måneder. Indekset faldt med 2,5 procent. Det er det største kursfald siden starten af maj og blandt årets største kursfald på en dag, skriver Ritzau. Det er tredje dag i træk med et fald på over 1,5 procent til aktierne i C25, der omfatter de 25 toneangivende aktier på det danske marked og fungerer som en slags vejrhane for markedet.",,2021-09-28T15:16:00+00:00
https://www.dr.dk/nyheder/seneste/kaempe-dyk-i-danske-aktier-mister-omtrent-100-milliarder-kroner-i-vaerdi,"Den amerikanske centralbank valgte i går aftes at hæve renten med 0,75 procent, og det kunne med det samme mærkes på det danske C25-indeks i dag. Faktisk oplevede indekset det syvende største fald nogensinde med et fald på 3,5 procent. Allerede fra morgenstunden kunne man se, at det ikke var en dag, der gik i den rigtige retning, og det endte altså med at blive en historisk dårlig dag for indekset, der har eksisteret siden 2016. Ifølge Ritzau er vurderingen fra Sydbanks analysechef, Jacob Pedersen, at dykket på C25 har kostet investorerne over 100 milliarder kroner i børsværdi. Hårdest ramt er aktier som Rockwool og GN Store Nord, der falder med henholdsvis 8,2 og 7,7 procent. C25-indekset består af de 25 mest omsatte danske aktier på Københavns Fondsbørs.",,2022-06-16T15:33:00+00:00
https://www.dr.dk/nyheder/seneste/det-danske-aktiemarked-har-faaet-en-haard-start-paa-det-nye-aar,"2022 har indtil videre været et år med pil ned, når man kigger på det danske aktiemarked. Samlet set er det faldet med 9,4 procent, og i dag tog det toneangivende C25-indeks, der består af de største og mest værdifulde virksomheder på fondsbørsen, et dyk med med 2,1 procent til indeks 1781,4. Blandt selskaberne i C25 er Ambu, Bavarian Nordic, Netcompany, Coloplast og Novo Nordisk faldet mest med dyk på 15-20 procent i år. C25-indekset nåede sit hidtil højeste niveau 12. november sidste år i indeks 2020,69, men er med den sidste tids tilbagegang omkring 12 procent fra toppen. Med til historien hører også, at de danske aktier steg med 17 procent i 2021.",,2022-01-18T11:35:00+00:00
https://www.dr.dk/nyheder/seneste/frygt-konkurs-i-kina-faar-danske-aktier-til-falde-i-vaerdi,"En mulig gigantisk konkurs i Kina har sat sit aftryk på danske aktier, der har fået en hård medfart i dag. Herhjemme lukkede aktieindekset C25 med et minus på 1,43 procent, skriver Ritzau. Selskabet Evergrande, der er Kinas næststørste ejendomsudvikler, har en enorm gæld, som det ikke kan betale af på, og bukker det under, er der frygt for en finanskrise i Kina. Den mulige konkurs gør aktieinvestorerne i hele verden nervøse, fortæller Jacob Pedersen, aktieanalysechef i Sydbank. - Nervøsiteten skyldes, at vi tidligere har undervurderet de effekter, der kan komme efter en stor konkurs, siger han. Evergrandes samlede gæld er på 1.925 milliarder kroner, hvilket svarer til noget, der ligner Danmarks bruttonationalprodukt.",,2021-09-20T21:13:00+00:00
https://www.dr.dk/nyheder/seneste/danske-eliteaktier-er-paa-rekordkurs-efter-biden-sejr,"Der er mandag særdeles god stemning på det danske aktiemarked, efter at Joe Biden har vundet det amerikanske præsidentvalg. Der er plusser til 24 af de 25 aktier i det ledende danske indeks, C25, der efter kort tids handel blev sendt på rekordkurs. Her steg indekset som helhed 2,7 procent, hvilket ifølge Ritzau Finans sendte indekset på vej mod et rekordhøjt lukkeniveau. Ved 9.20-tiden stiger C25-indekset 2,4 procent. Især Vestas og Ørsted trækker for i rekordjagten med stigninger på henholdsvis 5 og 4,4 procent. Det kan hænge sammen med, at den danske vindmøllebranche kan blive positivt påvirket af, at Biden står til at blive præsident.",,2020-11-09T08:12:00+00:00
